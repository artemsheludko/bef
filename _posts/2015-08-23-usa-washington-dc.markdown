---
layout: post
title: "USA - Washington D.C."
img: 5dc/cover.jpg # Add image post (optional)
date: 2015-08-23 13:00:00 +0700
description: USA-Washington D.C.
tag: [Travel, Blogging, Aupair, Washington D.C., USA, วอชิงตันดีซี, สหรัฐอเมริกา]
---
<p class="thai">
## วอชิงตันดีซี  
เป็นเมืองหลวงของสหรัฐอเมริกา ติดต่อกับรัฐเวอร์จิเนียและรัฐแมริแลนด์ เราไปเมืองนี้มา 2 ครั้งค่ะ ครั้งแรกไปกับเพื่อน4คน ครั้งที่2ไปกับโฮสมัมและเด็กๆ โฮสตั้งใจจะไปดูเชอร์รี่บัสซอม หรือดอกซากุระนั่นเอง แต่ปรากฏว่าช้าไปนิด ดอกเชอร์รี่บัสซอมนั้นร่วงไปหมดแล้ว เหลือเพียงนิดๆหน่อยๆพอให้เห็นบ้างเท่านั้น  และพาเด็กๆไปดูหมีแพนด้าที่สวนสัตว์ในดีซี

![my photo]({{ site.url }}/assets/img/5dc/1.jpg)
<p class="thai">
## อนุสาวรีย์วอชิงตัน
(อังกฤษ: Washington Monument) เป็นอนุสาวรีย์ที่สร้างเพื่อเป็นเกียรติแก่จอร์จ วอชิงตัน ประธานาธิบดีคนแรกของสหรัฐอเมริกา ตั้งอยู่ ณ กรุงวอชิงตัน ดีซี สหรัฐอเมริกา มีลักษณะเป็นแท่งโอเบลิสก์ ทำด้วยหินอ่อน หินแกรนิต และหินทราย สูง 555 ฟุต 5 ½ นิ้ว (169 เมตร) เป็นสิ่งก่อสร้างที่สูงที่สุดในวอชิงตัน ดี.ซี. ออกแบบโดยโรเบิร์ต มิลส์ สถาปนิกในยุคนั้น เริ่มสร้างในปี ค.ศ. 1848 แต่กว่าจะสร้างเสร็จก็ล่วงเข้ามาจนถึงปี ค.ศ. 1884 ใช้เวลาสร้างนานถึง 36 ปี เนื่องจากเงินบริจาคหมด ประกอบกับเกิดสงครามกลางเมืองอเมริกัน ได้ทำพิธีเปิดอย่างเป็นทางการเมื่อ 9 ตุลาคม ค.ศ. 1888 ใช้หินไป 36,491 ก้อน หนัก 90,854 ตัน ใช้เงินไปทั้งสิ้น 1,187,710 ดอลลาร์สหรัฐ ข้างบนเป็นจุดชมวิว มีลิฟต์และบันได 897 ขั้น[1] หินแต่ละก้อนที่นำมาสร้างบันไดในอนุสาวรีย์ได้มาจากที่ต่างๆทุกรัฐของอเมริกา และจากการบริจาคจากองค์กรเอกชนและรัฐบาลมิตรประเทศต่างๆของอเมริกา อาจเรียกว่าเป็นหินนานาชาติ (ข้อมูลจากวิกิพีเดีย สารานุกรมเสรี)

![my photo]({{ site.url }}/assets/img/5dc/2.jpg)
<p class="thai">
บรรยากาศรอบข้างอนุสาวรีย์วอชิงตัน จะมีสระน้ำพุขนาดใหญ่ และสวนสาธารณะที่เต็มไปด้วยผู้คนและนักท่องเที่ยวมากมาย

![my photo]({{ site.url }}/assets/img/5dc/3.jpg)
<p class="thai">
อนุสรณ์สถานลินคอล์น (Lincoln Memorial) เป็นอนุสาวรีย์แห่งชาติอเมริกาสร้างเพื่อเป็นเกียรติแก่อับราฮัม ลินคอล์น ประธานาธิบดีสหรัฐอเมริกาคนที่ 16

![my photo]({{ site.url }}/assets/img/5dc/4.jpg)
<p class="thai">
รูปปั้นประธานาธิปดีลินคอล์น ถือเป็นสัญลักษณ์ที่สำคัญของเมือง ซึ่งมีความสูงถึง 19 ฟุต มีนักท่องเที่ยวเข้ามาชมค่อนข้างเยอะพอสมควรค่ะ

![my photo]({{ site.url }}/assets/img/5dc/5.jpg)
<p class="thai">
## ทำเนียบขาว  
(อังกฤษ: White House) เป็นที่พำนักอย่างเป็นทางการและสถานที่ทำงานหลักของประธานาธิบดีสหรัฐอเมริกา ตั้งอยู่ ณ เลขที่ 1600 ถนนเพนซิลเวเนีย เขตตะวันตกเฉียงเหนือ วอชิงตัน ดี.ซี. โดยเป็นสถานที่พำนักของประธานาธิบดีสหรัฐอเมริกาทุกคนตั้งแต่ประธานาธิบดีจอห์น แอดัมส์ ในปี ค.ศ. 1800. ทำเนียบขาวมีพื้นที่ใช้สอยรวม 55,000 ตารางฟุต (5,100 ตร.ม.) มีห้องทั้งหมด 132 ห้อง และสระว่ายน้ำ 1 สระ ทำเนียบขาวเป็นอาคารหลังแรกในวอชิงตัน ดี.ซี. (ข้อมูลจากวิกิพีเดีย สารานุกรมเสรี)

![my photo]({{ site.url }}/assets/img/5dc/6.jpg)

![my photo]({{ site.url }}/assets/img/5dc/7.jpg)

![my photo]({{ site.url }}/assets/img/5dc/8.jpg)

![my photo]({{ site.url }}/assets/img/5dc/9.jpg)


**รูปจากโทรศัพท์มือถือ samsung note3 (กล้องสด ไม่มีการปรับแต่งอะไรใดๆทั้งสิ้น)
