---
layout: post
title: "India - New Dehli"
img: 15newdehli/cover.jpg # Add image post (optional)
date: 2017-11-28 13:42:00 +0700
description:
tag: [Travel, Blogging, New Dehli, India]
---

มาต่อกันที่เมืองหลวงของอินเดียค่ะ จากโพสที่แล้ว เราเดินทางจากไทยไปอยู่เมือง Goa เป็นเวลา 10 วัน และเราจะย้ายไปต่อกันที่เมืองนิวเดลี จากที่พักไปยังสนามบินไม่รู้จะนั่งรถอะไรไปก็คงต้องเป็นแท็กซี่เท่านั้น ค่าเสียหาย 1400 รูปี คนขับรถก็ขับได้มึนมาก สรุปเมารถค่ะ พอลงมาเจอสนามบินคนเยอะๆกลิ่นตัวแรงๆ โอยย ทรมานอย่าบอกใคร กระอักกระอ่วนอย่างบอกไม่ถูก  

![my photo]({{ site.url }}/assets/img/15newdehli/1.jpg)

บินด้วยสายการบิน SpiceJet โชคดีได้นั่งเครื่องติดหน้าต่างอีกแล้ว

![my photo]({{ site.url }}/assets/img/15newdehli/2.jpg)

พอมาถึงเมืองนิวเดลี ลงเครื่องมาก็ต่อแท็กซี่ไปยังที่พัก ประมาณอีก 1 ชั่วโมง ค่าแท็กซี่ 400 รูปี หรือ 200 บาทไทย คือถ้าเทียบแล้วถูกกว่าที่เมือง Goa มากทั้งที่ระยะเวลาพอกัน ระบบจารจรที่ไทยว่าแย่แล้ว และที่นี่แย่กว่ามากๆค่ะ พี่ไทยดูซอฟไปเลย อารมณ์แบบขับรถไม่มีเลนน์ ใครแซงได้แซง เอะอะบีบแตร คือจะได้ยินเสียงบีบแตรตลอดทาง ย้ำว่าตลอดทางจริงๆ ลำคานหนวกหูมาก

![my photo]({{ site.url }}/assets/img/15newdehli/3.jpg)

พอมาถึงที่พัก จองผ่าน Agoda อีกเช่นเคย ชื่อ bagpacking panda hostel เป็นโฮสเทล (ที่ต้องนอนรวมกันหลายคน) แต่เราเลือกอยู่ห้องไพเวท แค่ 2 คน ในราคาคืนละ 600 รูปี ทีนี้เจอพนักงานโรงแรมขายทัวร์ให้ไปทัวร์หิมาลัยในวันรุ่งขึ้น เนื่องด้วยไม่มีเวลาแล้วก็เลยได้ค้างที่นี่แค่คืนเดียว แต่เราจองห้องไว้2คืน ทางโรงแรมก็ไม่ยอมคืนเงินให้เพราะถือว่าจองผ่านออนไลน์ แคนเซิลก็ไม่ได้เพราะเช็คอินไปแล้ว เลยต้องยอมสละห้องอีกหนึ่งคืนทิ้งไปฟรีๆ

![my photo]({{ site.url }}/assets/img/15newdehli/4.jpg)

พ่อแฟนได้กล่าวไว้ว่า “you will get what you pay” อืมม จริงยิ่งกว่าจริงค่ะ ห้องก็จะเล็กๆ สภาพก็จะเก่าๆหน่อย ห้องน้ำก็จะเหม็นนิดๆต้องปิดประตูไว้ตลอด และด้วยความที่ชั้นล่างของห้องที่พักเป็นไนท์บาร์ ก็เสียงดนตรีดังตลอดทั้งคืนจนกว่าผับจะปิด ต่อให้เหนื่อยแค่ไหน เจองี้ก็หลับไม่ลงอยู่ดีค่ะ

![my photo]({{ site.url }}/assets/img/15newdehli/5.jpg)

บรรยากาศจากชั้นบนของโฮสเทล มองลงมาก็จะเห็นผู้คนมากมาย ร้านขายของเต็มไปหมด อากาศมันก็จะหนาวๆหน่อย เราสั่งอาหารมานั่งกินกันบนนี้ เพราะรู้สึกข้างล่างไม่ค่อยปลอดภัย และได้เจอเพื่อนใหม่เป็นนักท่องเที่ยวที่มาพักที่เดียวกัน นั่งเมาส์กันสนุกสนาน การนอนโฮสเทลก็ดีอย่างนึงคือได้เจอเพื่อนใหม่ๆต่างแดน แต่ถ้านอนรวมก็คงจะรู้สีกไม่เป็นส่วนตัวเท่าไหร่ และด้วยความที่จองสองคนราคาเท่ากับห้องไพรเวท เราก็เลยเลือกอยู่ห้องไพรเวทสิค่ะรอไร

![my photo]({{ site.url }}/assets/img/15newdehli/6.jpg)

เราจะได้ยินเสียงทุกอย่างในที่แห่งนี้ ตั้งแต่ เสียงบีบแตรรถยนต์ รถพยาบาล ประทัด พลุไฟ คนทะเลาะวิวาท เสียงดนตรีครื้นแครง โวกแหวกไปหมด จนนอนไม่หลับก็เลยลงมาเดินเล่นกับแฟนข้างล่าง ตอนประมาณห้าทุ่มเที่ยงคืน ยังพอมีคนพลุ่กพล่านก็บ้างแต่ก็ไม่มีเท่าตอนหัวค่ำ เต็มไปด้วย โรงแรม บาร์ ร้านขายของข้างทาง และกองขยะ บรรยากาศก็จะลึกลับ หน้ากลัวๆหน่อย

![my photo]({{ site.url }}/assets/img/15newdehli/7.jpg)

![my photo]({{ site.url }}/assets/img/15newdehli/8.jpg)

![my photo]({{ site.url }}/assets/img/15newdehli/9.jpg)


![my photo]({{ site.url }}/assets/img/15newdehli/10.jpg)

พอเช้ามาก็มีรถมารับไปยังสนามบินเพื่อที่จะไปทริปหิมาลัยที่เมือง Srinagar ได้เห็นบรรยากาศตอนกลางวันของเมืองนิวเดลี ได้สัมผัสชีวิตความเป็นอยู่ของชาวอินเดียตามค่ำล่ำลือที่ว่า คนจนก็จนเหลือเกิน คนรวยก็รวยมาก เห็นได้ชัดจาก สถาปัตยกรรมตีกรามบ้านช่องที่มีตั้งแต่สภาพเมืองเก่าๆ ไปจนถึงตึกรูปทรงแปลกๆซึ่งล้ำไปอีกค่า

![my photo]({{ site.url }}/assets/img/15newdehli/11.jpg)

![my photo]({{ site.url }}/assets/img/15newdehli/12.jpg)

![my photo]({{ site.url }}/assets/img/15newdehli/13.jpg)

![my photo]({{ site.url }}/assets/img/15newdehli/14.jpg)

หลังจากกลับมาจากทริปหิมาลัยเราก็กลับมาที่เมืองนิวเดลีอีกครั้ง เพราะจะไปทริปทัชมาฮาลต่อเลยต้องมาหาต่อรถที่นี่ มาถึงก็ค่ำแล้วเลยต้องหาที่พักนอนที่นี่อีกสักคืน กลับมาเจอความวุ่นวายอีกครั้งก็เป็นสีสันของชีวิตดีค่ะ

![my photo]({{ site.url }}/assets/img/15newdehli/15.jpg)

สิ่งหนึ่งที่เสียความรู้สึกมากของที่นี่คือ เราจองโรงแรมผ่านเว็บไว้ และจ่ายตังผ่านบัตรเรียบร้อยแล้ว พอไปถึงที่บอกเต็ม ไม่มีห้อง คืออะไร? ฮัลโหล คือนั่งรถจากสนามบินมาที่นี่ก็ต้องมีค่าใช้จ่ายมั๊ย และทางโรงแรมไม่รับผิดชอบใดๆทั้งสิ้น โอเคไม่เป็นไร แฟนเลยโทรเช็คโรงแรมข้างๆมีห้องในราคา 2000 รูปี ตอนแรกแฟนก็โอเค แต่เด่วก่อน ในเว็บบอกราคา 1200 รูปี แฟนก็เลยจองผ่านเว็บ OYO และจ่ายตังเรียบร้อย ไปถึงหน้าเค้าเตอร์บอกไม่รับเช็คอินผ่านเว็บ เอ้าา แล้วคือจะลงผ่านเว็บเพื่อ? คือจะเอาราคา 2000 จริงๆตอนแรกแฟนเราก็จะจ่ายอยู่แล้ว แต่เราไม่พอใจที่มาโกหกกันหน้าด้านๆเพราะหวังจะเอาเงินแค่ไม่กี่บาท สรุปก็ไม่ต้องเอาสักบาท  คุณแฟนเราก็เลยโทรไปคอมเพลนกับทางเว็บไซต์ OYO ทางเจ้าหน้าที่ก็เลยหาห้องพักให้ใหม่ไม่ไกลกันมากนัก ในราคา 1400 หรือ 700 บาทไทย สภาพก็สมราคากลางๆแต่รู้สึกดีกว่าโรงแรมก่อนหน้านี้มาก

### สรุปค่าใช้จ่าย (2คน 3 วัน 2 คืน)
ค่าตั๋วเครื่องบินจาก Goa - New Dehli = 7700 บาท
ค่าตั๋วเครื่องบินจาก New Dehli - Bangkok = 8700 บาท
ค่าที่พัก โฮสเทล 300 บาท
ค่าที่พัก โรงแรม 700 บาท
ค่าอาหาร ประมาณ 1000 บาท
รวม 18400 บาท

**รูปจากกล้อง sony a5100 (กล้องสด ไม่มีการปรับแต่งอะไรใดๆทั้งสิ้น)
