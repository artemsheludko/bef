---
layout: post
title: "India - New Delhi"
img: 15newdelhi/cover.jpg # Add image post (optional)
date: 2017-11-28 13:00:00 +0700
description:
tag: [Travel, Blogging, New delhi, India, นิวเดลี, อินเดีย]
---
<p class="thai">
มาต่อกันที่เมืองหลวงของอินเดียค่ะ จากโพสที่แล้วเราเดินทางจากไทยไปอยู่ที่เมือง <a href="/india-goa/" target="_ blank">Goa</a>  เป็นเวลา 10 วัน และเราจะย้ายไปต่อกันที่เมืองนิวเดลี จากที่พักไปยังสนามบินไม่รู้จะนั่งรถอะไรไปก็คงต้องเป็นแท็กซี่เท่านั้นแหละค่ะ แล้วคนขับรถก็ขับได้มึนมาก สรุปเมารถจ้า พอลงมาเจอสนามบินคนเยอะๆกลิ่นตัวแรงๆ โอยย ทรมานอย่าบอกใคร กระอักกระอ่วนอย่างบอกไม่ถูก  
</p>

<p class="english hide">

</p>

![Image of the plane view]({{ site.url }}/assets/img/15newdelhi/1.jpg)

<p class="thai">
บินด้วยสายการบิน SpiceJet โชคดีได้นั่งเครื่องติดหน้าต่างอีกแล้ว ของจริงวิวสวยมากๆ
</p>

<p class="english hide">

</p>

![Image of new delhi town]({{ site.url }}/assets/img/15newdelhi/2.jpg)

<p class="thai">
พอมาถึงเมืองนิวเดลี ลงเครื่องมาก็ต่อแท็กซี่ไปยังที่พัก ประมาณอีก 1 ชั่วโมง ค่าแท็กซี่ 400 รูปี หรือ 200 บาทไทย คือถ้าเทียบแล้วค่าแท็กซี่ถูกกว่าที่เมือง Goa มากทั้งที่ระยะเวลาพอกัน ระบบจารจรที่ไทยว่าแย่แล้ว และที่นี่แย่กว่ามากๆค่ะ พี่ไทยดูซอฟไปเลย อารมณ์แบบขับรถไม่มีเลนน์ ใครแซงได้แซง เอะอะบีบแตร คือจะได้ยินเสียงบีบแตรตลอดทาง ย้ำว่าตลอดทางจริงๆ ลำคานหนวกหูมาก
</p>

<p class="english hide">

</p>

![Image of new delhi town]({{ site.url }}/assets/img/15newdelhi/3.jpg)

<p class="thai">
พอมาถึงที่พัก จองผ่าน <a href="https://www.agoda.com/partners/partnersearch.aspx?cid=1798016&pcs=1&hl=th&city=14552" target="_ blank">AGODA</a> อีกเช่นเคย ชื่อ bagpacking panda hostel เป็นโฮสเทล (ที่ต้องนอนรวมกันหลายคน) แต่เราเลือกอยู่ห้องไพเวท แค่ 2 คน ในราคาคืนละ 600 รูปี หรือ 300 บาท ทีนี้เราก็ซื้อทัวร์ไปหิมาลัยกับทางโรงแรมในวันรุ่งขึ้น เนื่องด้วยสภาพแถวนี้ไม่ค่อยน่าอยู่เท่าไหร่และบวกกับว่าไม่มีเวลาแล้วด้วยก็เลยค้างที่นี่แค่คืนเดียว แต่เราจองห้องไว้ 2 คืน ทางโรงแรมก็ไม่ยอมคืนเงินให้เพราะถือว่าจองผ่านออนไลน์ แคนเซิลก็ไม่ได้เพราะเช็คอินไปแล้ว เลยต้องยอมสละห้องอีกหนึ่งคืนทิ้งไปฟรีๆ
</p>

<p class="english hide">

</p>

![Image of bagpacking panda hostel]({{ site.url }}/assets/img/15newdelhi/4.jpg)

<p class="thai">
พ่อแฟนได้กล่าวไว้ว่า “you will get what you pay” อืมม จริงยิ่งกว่าจริงค่ะ ห้องก็จะเล็กๆ สภาพก็จะเก่าๆหน่อย ห้องน้ำก็จะเหม็นนิดๆต้องปิดประตูไว้ตลอด และด้วยความที่ชั้นล่างของห้องที่พักเป็นไนท์บาร์ ก็เสียงดนตรีดังตลอดทั้งคืนจนกว่าผับจะปิด ต่อให้เหนื่อยแค่ไหน เจองี้ก็หลับไม่ลงอยู่ดีค่ะ แต่ถ้าใครไม่ซีเรียส เน้นประหยัด ราคานี้ก็ถือว่าไม่เลวนะ
</p>

<p class="english hide">

</p>

![Image of new delhi town]({{ site.url }}/assets/img/15newdelhi/5.jpg)
<p class="thai">
บรรยากาศจากชั้นบนของโฮสเทล มองลงมาก็จะเห็นผู้คนมากมาย ร้านขายของเต็มไปหมด อากาศมันก็จะหนาวๆหน่อย เราสั่งอาหารมานั่งกินกันบนนี้ เพราะรู้สึกข้างล่างไม่ค่อยปลอดภัย และได้เจอเพื่อนใหม่เป็นนักท่องเที่ยวที่มาพักที่เดียวกัน นั่งเมาส์กันสนุกสนาน การนอนโฮสเทลก็ดีอย่างนึงคือได้เจอเพื่อนใหม่ๆต่างแดน แต่ถ้านอนรวมก็คงจะรู้สีกไม่เป็นส่วนตัวเท่าไหร่ และด้วยความที่มาสองคนราคาเท่ากับห้องไพรเวท เราก็เลยเลือกอยู่ห้องไพรเวทสิค่ะรอไร
</p>

<p class="english hide">

</p>

![Image of new delhi town at night]({{ site.url }}/assets/img/15newdelhi/6.jpg)
<p class="thai">
เราจะได้ยินเสียงทุกอย่างในที่แห่งนี้ ตั้งแต่ เสียงบีบแตรรถยนต์ รถพยาบาล ประทัด พลุไฟ คนทะเลาะวิวาท เสียงดนตรีครื้นแครง โวกแหวกไปหมด จนนอนไม่หลับก็เลยลงมาเดินเล่นกับแฟนข้างล่าง ตอนประมาณห้าทุ่มเที่ยงคืน ยังพอมีคนพลุ่กพล่านก็บ้างแต่ก็ไม่มีเท่าตอนหัวค่ำ เต็มไปด้วย โรงแรม บาร์ ร้านขายของข้างทาง และกองขยะ บรรยากาศก็จะลึกลับ หน้ากลัวๆหน่อย
</p>

<p class="english hide">

</p>

![Image of new delhi town at night]({{ site.url }}/assets/img/15newdelhi/7.jpg)
<p class="thai">
พอเช้ามาก็มีรถมารับไปยังสนามบินเพื่อที่จะไปทริปหิมาลัยที่เมือง Srinagar ได้เห็นบรรยากาศตอนกลางวันของเมืองนิวเดลี ได้สัมผัสชีวิตความเป็นอยู่ของชาวอินเดียตามค่ำล่ำลือที่ว่า คนจนก็จนเหลือเกิน คนรวยก็รวยมาก เห็นได้ชัดจาก สถาปัตยกรรมตีกรามบ้านช่องที่มีตั้งแต่สภาพเมืองเก่าๆ ไปจนถึงตึกรูปทรงแปลกๆซึ่งล้ำไปอีกค่า
</p>

<p class="english hide">

</p>

![Image of new delhi town]({{ site.url }}/assets/img/15newdelhi/8.jpg)
<p class="thai">
หลังจากจบทริปหิมาลัย เมือง <a href="/india-srinagar/" target="_ blank">srinagar</a> เราก็กลับมาที่เมืองนิวเดลีอีกครั้ง เพราะจะไปทริปทัชมาฮาลต่อเลยต้องมาหาต่อรถที่นี่ มาถึงก็ค่ำแล้วเลยต้องหาที่พักนอนที่นี่อีกสักคืน กลับมาเจอความวุ่นวายอีกครั้งก็คิดซะว่าเป็นสีสันของชีวิตไปค่ะ
</p>

<p class="english hide">

</p>

![Image of new delhi town]({{ site.url }}/assets/img/15newdelhi/9.jpg)
<p class="thai">
สิ่งหนึ่งที่เสียความรู้สึกมากของที่นี่คือ เราจองโรงแรมผ่านเว็บไว้ และจ่ายตังผ่านบัตรเรียบร้อยแล้ว พอไปถึงที่บอกเต็ม ไม่มีห้อง คืออะไร? ฮัลโหล คือนั่งรถจากสนามบินมาที่นี่ก็ต้องมีค่าใช้จ่ายมั๊ย และทางโรงแรมไม่รับผิดชอบใดๆทั้งสิ้น โอเคไม่เป็นไร แฟนเลยโทรเช็คโรงแรมข้างๆมีห้องในราคา 2000 รูปี ตอนแรกแฟนก็โอเค แต่เด่วก่อน ในเว็บบอกราคา 1200 รูปี แฟนก็เลยจองผ่านเว็บ OYO และจ่ายตังเรียบร้อย ไปถึงหน้าเค้าเตอร์บอกไม่รับเช็คอินผ่านเว็บ เอ้าา แล้วคือจะลงผ่านเว็บเพื่อ? คือจะเอาราคา 2000 จริงๆตอนแรกแฟนเราก็จะจ่ายอยู่แล้ว แต่เราไม่พอใจที่มาโกหกกันหน้าด้านๆเพราะหวังจะเอาเงินแค่ไม่กี่บาท สรุปก็ไม่ต้องเอาสักบาท
</p>

<p class="english hide">

</p>

![Image of 563 Residency]({{ site.url }}/assets/img/15newdelhi/10.jpg)
<p class="thai">
และแล้วคุณแฟนเราก็เลยโทรไปคอมเพลนกับทางเว็บไซต์ OYO เรื่องที่พัก ทางเจ้าหน้าที่ก็เลยหาห้องพักให้ใหม่ซึ่งไม่ใกลกันมากนัก ชื่อ 563 Residency ในราคา 1400 หรือ 700 บาทไทย สภาพก็สมราคากลางๆแต่รู้สึกดีกว่าโรงแรมก่อนหน้านี้มาก จบความวุ่นวายในเมืองนิวเดลี พักเอาแรงไว้สู้ต่อในวันพรุ่งนี้ เจอกันอีกทีโพสหน้าที่เมือง <a href="/india-agra/" target="_ blank">agra</a> ค่ะ
</p>

<p class="english hide">

</p>

### สรุปค่าใช้จ่าย (2 คน / 2 คืน)  
- ค่าตั๋วเครื่องบินจากเมือง Goa - New delhi = 7,700 บาท  
- ค่าตั๋วเครื่องบินจากเมือง New delhi - Bangkok = 8,700 บาท  
- ค่าแท็กซี่ไปยังที่พัก รอบละ 200 * 2 = 400 บาท  
- ค่าที่พัก (hostel) จ่ายไป 2 คืน = 600 บาท   
- ค่าที่พัก (563 Residency) 1 คืน = 700 บาท  
- ค่าอาหาร ประมาณ = 1,000 บาท

### รวม 19,100 บาท  
(เห็นราคาแล้วช็อคมาก จริงๆยังไม่ได้เที่ยวเมืองนี้เลย แค่มาแวะเป็นทางผ่านเฉยๆ Y_Y)  
</p>

<p class="english hide">

</p>

**รูปจากกล้อง sony a5100 (กล้องสด ไม่มีการปรับแต่งอะไรใดๆทั้งสิ้น)
</p>

<p class="english hide">

</p>
