---
layout: post
title: "Indonesia - Nusa Penida"
img: 11penida/cover.jpg # Add image post (optional)
date: 2017-10-07 13:42:00 +0700
description: Indonesia-Nusa Penida
tag: [Travel, Blogging, Bali, Nusapenida, Indonesia]
---


![my photo]({{ site.url }}/assets/img/11penida/1.jpg)

เนื่องจากอยู่ที่บาหลีทะเลไม่สวย เพื่อนแฟนก็เลยแนะนำมาออกทริปกันที่เกาะข้างๆบาหลี ที่มีชื่อว่า "Nusa Penida Island" เป็นอีกเกาะหนึ่งในอินโดนีเซีย เราเริ่มเดินทางนั่งเรือข้ามฝั่งมาจากบาหลี ประมาณ 1 ชั่วโมง มากันทั้งหมด 7 คน มีเพื่อนแฟนและเพื่อนของเพื่อนแฟน และอยู่ที่นี่กัน 3 วัน 2 คืน  

![my photo]({{ site.url }}/assets/img/11penida/2.jpg)

พอถึงเกาะ Nusa Penida เราเช่ามอไซจากท่าเรือขี่ไปยังโรงแรมที่จองออนไลน์ผ่าน AGODA ไว้ ชื่อ waterside inn ในราคาคืนละ 1650 บาท บรรยากาศของที่พักก็จะเป็นประมาณในรูปค่ะ ได้ห้องติดทะเลสวยมาก บรรยาศดีสุดๆ เปิดประตูมาก็มองเห็นทะเลเลย กลางคืนมีไฟหลากสีตรงสระว่ายน้ำพึ่งเคยเห็น ก็เลยจะตื่นเต้นหน่อยๆ  

![my photo]({{ site.url }}/assets/img/11penida/3.jpg)

ลักษณะบ้านช่องของที่นี่ก็ดูแปลกๆตาดี สถาปัตยกรรมแบบโบราณๆหน่อย ได้กลิ่นอายของความเป็นบาหลีมากกว่าที่เมืองบาหลีจริงๆเสียอีก

![my photo]({{ site.url }}/assets/img/11penida/4.jpg)

เรามีเป้าหมายว่าจะไปดูเขาไดโนเสาร์กัน ก็ขี่มอไซจากที่พักระยะทางค่อนข้างไกลพอสมควร ระหว่างทางก็ขรุขระบ้าง ขึ้นลงภูเขาสูงบ้าง ค่อนข้างจะลำบาก กว่าจะถึงที่หมายนี่ช่วงล่างแทบพัง ฮ่าๆ

![my photo]({{ site.url }}/assets/img/11penida/5.jpg)

ขี่รถขึ้นเขามาว่าลำบากแล้ว ต้องเดินลงเขาไปยังจุดชมวิวอีก คือเหนื่อย! แต่ก็ถือว่าคุ้มค่ะ เพราะวิวสวยมากๆ

![my photo]({{ site.url }}/assets/img/11penida/6.jpg)

![my photo]({{ site.url }}/assets/img/11penida/7.jpg)

ถึงแล้วว นี่ค่ะ ที่เรียกกันว่าเขาไดโนเสาร์ เพราะมันมีรูปร่างคล้ายกับไดโนเสาร์นั่นเอง

![my photo]({{ site.url }}/assets/img/11penida/8.jpg)

และกิจกรรมหลักในครั้งนี้คือมาดำน้ำดูปลากระเบน นี่เป็นการดำน้ำครั้งที่สองในชีวิต เราใช้บริการของบริษัททัวร์ที่ชื่อ octopus dive อันนี้จำราคาที่แน่นอนไม่ได้ แต่น่าจะประมาณ 300 บาทไทย รวมอุปกรณ์ดำน้ำและอาหารกลางวัน

![my photo]({{ site.url }}/assets/img/11penida/9.jpg)

![my photo]({{ site.url }}/assets/img/11penida/10.jpg)

![my photo]({{ site.url }}/assets/img/11penida/11.jpg)

ระหว่างนั่งเรือไปยังสถานที่ดำน้ำ คลื่นแรงมาก เรามากับแฟนและเพื่อนอีก2คน แยกกันกับเพื่อนอีก4คน เพราะเค้าไปดำน้ำลึกกัน ต้องผ่านการอบรมก่อนถึงจะดำได้ เรายังไม่เคยเรียนก็ได้แต่ดำน้ำตื้นไปก่อน

![my photo]({{ site.url }}/assets/img/11penida/12.jpg)

ถึงแล้วว สถานที่ดำน้ำกับปลากระเบนยักษ์ น้ำเป็นสีฟ้าเขียวมรกตใสเห็นตัวปลาชัดเจน แต่ไม่กล้าเข้าไกล้เลยเพราะตัวมันใหญ่มากๆ ฮ่าๆ

![my photo]({{ site.url }}/assets/img/11penida/13.jpg)

ทะเลที่นี่ก็ใช้ได้เลยค่ะ น้ำสีฟ้าใส สะอาด ถือว่าไม่ผิดหวังเลยจริงๆ

![my photo]({{ site.url }}/assets/img/11penida/14.jpg)

![my photo]({{ site.url }}/assets/img/11penida/15.jpg)

![my photo]({{ site.url }}/assets/img/11penida/16.jpg)

นอกนั้นก็ไม่มีไรมาก แค่กินลมชมหาดทรายและแฮงค์เอ้ากับเพื่อนไปวันๆ ด้วยความที่เพื่อนแฟนเป็นคนอังกฤษหมด เราก็ฟังรู้เรื่องบ้างไม่รู้เรื่องบ้าง นี่ก็เลยจะนั่งเงียบๆหน่อย แต่จริงๆเราเฟรนลี่นะ

![my photo]({{ site.url }}/assets/img/11penida/17.jpg)

จบทริป..นั่งเรือกลับบาหลีค่ะ

### สรุปค่าใช้จ่าย (2 คน 3 วัน 2 คืน)  
ค่าเรือ 2 คน 2 รอบ (ไป-กลับ) = 1690 บาท  
ค่าโรงแรม คืนละ 1650*2 คืน = 3300 บาท  
ค่าเช่ารถมอไซ 3 วัน =  450 บาท  
ค่าอาหาร โดยประมาณ 2000 บาท  
ค่าดำน้ำ = 600 บาท  
รวม 8040 บาท  

**รูปจากโทรศัพท์มือถือ samsung galaxy s7 edge (กล้องสด ไม่มีการปรับแต่งอะไรใดๆทั้งสิ้น)
