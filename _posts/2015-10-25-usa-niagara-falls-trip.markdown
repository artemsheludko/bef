---
layout: post
title: "USA - Niagara Falls Trip"
img: 7niagara/cover.jpg # Add image post (optional)
date: 2015-10-25 13:00:00 +0700
description: ชมความสวยงามของน้ำตกไนแองการ่า หนึ่งในน้ำตกที่สวยที่สุดของโลก
tag: [Travel, Blogging, Aupair, niagara, fall, USA, น้ำตกไนแองการ่า, สหรัฐอเมริกา]
---

น้ำตกไนแองการ่า ขึ้นชื่อว่าเป็นหนึ่งในน้ำตกที่สวยที่สุดของโลก ตั้งอยู่ระหว่างประเทศสหรัฐอเมริกาและแคนาดา เป็นอีกหนึ่งในสถานที่ที่ใฝ่ฝันว่าจะต้องมาให้ได้ สำหรับทริปนี้มีผู้ร่วมเดินทางเป็นเพื่อนออแพร์ 2 คนค่ะ ซึ่งเราจองทัวร์จีนกันในราคาคนละ $140 หรือประมาณ 4800 บาทไทย (ราคาขึ้นอยู่กับโปรโมชั่นของแต่ละช่วงจะไม่เหมือนกันค่ะ) เป็นทริป 2 วัน 1 คืน ราคานี้รวมค่าโรงแรมและอาหารบุฟเฟ่อีก 1 มื้อ

![Image of niagara trip]({{ site.url }}/assets/img/7niagara/1.jpg)

เริ่มออกเดินทางโดยรถบัส จากนิวยอร์ค ไปยังน้ำตกไนแองการ่า รวมใช้เวลาประมาณ 7 ชั่วโมง (มีแวะพัก) อากาศค่อนข้างหนาวแล้วค่ะ แต่ยังไม่ถึงขั้นหิมะตก ลมพัดทีเย็นดีจริงๆ วันแรกจะเป็นการทัวร์ทั่วไปก่อน ล่องเรือชมหมู่บ้านพันปีอะไรสักอย่าง และวันที่สองถึงจะเข้าน้ำตกไนแองการ่าค่ะ

![Image of niagara trip]({{ site.url }}/assets/img/7niagara/6.jpg)

![Image of the room]({{ site.url }}/assets/img/7niagara/7.jpg)

บรรยากาศห้องนอน จำชื่อโรงแรมไม่ได้ แต่ว่าใช้ได้เลยค่ะ สะอาดและสะดวกสบาย นอนห้อง 3 คนกับเพื่อน มีเตียงคู่และเตียงเสริมให้อีก1

![Image of foods]({{ site.url }}/assets/img/7niagara/8.jpg)

อาหารบุฟเฟ่ ซึ่งรวมอยู่ในแพ็คเก็ตที่แถมฟรีมาให้แค่มื้อเดียว (เห็นว่าปกติคนละ $15) ส่วนมากเป็นอาหารจีนและอเมริกัน ส่วนตัวอร่อยถูกใจมากเพราะชอบอาหารจีนอยู่แล้ว จัดไปเต็มที่55

![Image of niagara falls]({{ site.url }}/assets/img/7niagara/9.jpg)

เช้าวันต่อมา พอมาถึงน้ำตกไนแองการ่า สวยสมคำร่ำลือจริงๆ ถึงแม้ว่าอากาศจะเย็นไปนิดแต่ก็สู้ค่ะ

![Image of niagara falls]({{ site.url }}/assets/img/7niagara/10.jpg)

บรรยากาศรอบๆน่ำตกก็จะตกแต่งไปด้วยต้นไม้ดอกไม้ เหมือนสวนสาธารณะย่อมๆแห่งหนึ่ง ถ้ามาช่วงหน้าหนาวนี่ใบไม้กำลังเปลี่ยนสีสวยมากๆค่ะ มีวิวให้ถ่ายรูปมากมาย คนก็เยอะมากเช่นกัน

![Image of niagara falls]({{ site.url }}/assets/img/7niagara/11.jpg)

![Image of niagara falls]({{ site.url }}/assets/img/7niagara/12.jpg)

## น้ำตกไนแอการา (Niagara Falls )
เป็นน้ำตกขนาดใหญ่หลายแห่งประกอบกัน ตั้งอยู่บนแม่น้ำไนแอการาทางตะวันออกของทวีปอเมริกาเหนือ บนพรมแดนระหว่างประเทศแคนาดากับสหรัฐอเมริกา น้ำตกไนแอการาประกอบด้วยน้ำตกสามแห่งที่แยกออกจากกัน คือ น้ำตกเกือกม้า (Horseshoe Falls บางครั้งก็เรียก น้ำตกแคนาดา) สูง 158 ฟุต, น้ำตกอเมริกาสูง 167 ฟุต, และน้ำตกขนาดเล็กกว่าที่อยู่ติดกัน คือน้ำตก Bridal Veil. แม้น้ำตกไนแอการาจะไม่สูงอย่างโดดเด่น แต่ก็กว้างมาก

![Image of niagara falls]({{ site.url }}/assets/img/7niagara/13.jpg)

แม่น้ำไนแอการาไหลมาจากทะเลสาบอีรีไหลผ่านน้ำตกไนแอการาลงสู่ทะเลสาบออนตาริโอ เมืองสองฝั่งของน้ำตกในสองประเทศนั้นเป็นเมืองแฝด โดยในฝั่งแคนาดาคือ ไนแอการาฟอลส์ ออนตาริโอ ส่วนในฝั่งสหรัฐอเมริกาคือ ไนแอการาฟอลส์ รัฐนิวยอร์ก

![Image of niagara falls]({{ site.url }}/assets/img/7niagara/14.jpg)

## สะพานสายรุ้ง
เป็นสะพานเหล็กโค้งระหว่างประเทศ ข้ามหุบเขาแม่น้ำไนแอการา และสถานที่ท่องเที่ยวที่มีชื่อเสียงระดับโลก เชื่อมต่อกับเมืองของน้ำตกไนแอการา ,รัฐนิวยอร์ก ,สหรัฐอเมริกา (ข้อมูลจากวิกิพิเดีย)

![Image of niagara falls]({{ site.url }}/assets/img/7niagara/15.jpg)

่ที่นี่ไม่อนุญาติให้ลงเล่นน้ำเพราะค่อนข้างอันตราย น้ำเชียวไหลแรงมาก แต่จะมีให้นั่งเรือเข้าไปสัมผัสละอองน้ำตกได้ อากาศหนาวอยู่แล้วมาเจอน้ำเย็นๆอีก ฮึ่มม โอเค ครั้งนึงในชีวิตค่ะ มองเห็นอีกฝั่งเป็นประเทศแคนาดา

![my photo]({{ site.url }}/assets/img/7niagara/16.jpg)

![Image of niagara falls]({{ site.url }}/assets/img/7niagara/17.jpg)

จบทริปนั่งรถบัสกลับไปยังนิวยอร์คซิตี้ แต่ปรากฏว่าพอถึงก็ค่ำแล้วค่ะ รถบัสที่จะกลับเข้าบ้านที่นิวเจอร์ซี่ก็หมดแล้ว จึงต้องอยู่เร่ร่อนในนิวยอร์คทั้งคืน ซื้อแมคโดโนชุดเดียวและนั่งยาวไปอีกหลายชั่วโมง แอบหลับบ้างอะไรบ้าง เหมือนโฮมเลสดีๆนี่เอง เป็นอีกหนึ่งประสบการณ์ที่จะไม่มีวันลืม


**รูปจากโทรศัพท์มือถือ samsung note3 (กล้องสด ไม่มีการปรับแต่งอะไรใดๆทั้งสิ้น)
