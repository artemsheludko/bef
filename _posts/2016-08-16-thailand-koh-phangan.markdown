---
layout: post
title: "Thailand - Kohphangan - Nangyuan"
img: 8kohphangan/cover.jpg # Add image post (optional)
date: 2016-08-16 13:42:00 +0700
description: ประสบการณ์ฟลูมูนปาร์ตี้ที่เกาะพงัน ดำน้ำดูประการังที่เก่าเต่า และชมทะเลแหวกที่เกาะนางยวน
tag: [Travel, Blogging, fullmoon party, snorkeling, Kohphangan, KohTao, kohNangyuan, island, beach, Thailand,ฟลูมูนปาร์ตี้,ดำน้ำ, เกาะพงัน, เกาะเต่า, เกาะนางยวน]
---
<p class="thai">
ทริปนี้ไปกับเพื่อนสาว 1 คนค่ะ รวมระยะเวลาทั้งหมด 5 วัน 4 คืน ได้โปรโมชั่นตั๋วเครื่องบินจากนกแอร์ในราคารวมภาษีประมาณ 700 บาท (ถ้าจำไม่ผิด) นั่งเครื่องจากสนามบินดอนเมืองไปลงสนามบินสุราษธานี จากนั้นก็ต่อรถตู้จากสนามบินไปยังท่าเรือดอนสักค่ะ ใช้เวลาประมาณ 1 ชั่วโมง พอไปถึงก็ดึกพอดี เรือธรรมดาหมดแล้วเหลือแต่เรือนอนก็เลยไม่มีทางเลือก ซึ่งปกติเรือธรรมดาในตอนกลางวัน จะใช้ระยะเวลาเดินทาง 2 ชั่วโมงถึง แต่เรือนอนใช้เวลา 7 ชั่วโมง ในราคาคนละ 400 บาท ก็คิดซะว่าเป็นค่าโรงแรมไป นอนไปยาวๆตื่นมาก็เดี๋ยวก็ถึง

![Image of sleeping in the boat ]({{ site.url }}/assets/img/8kohphangan/1.jpg)
<p class="thai">
บรรยากาศบนเรือนอนก็จะประมาณนี้ มันจะเบลอๆหน่อยเพราะแอบถ่าย55 ส่วนมากก็จะมีแต่ฝรั่งทั้งนั้น นอนติดๆกันแบบนี้นี่แหละค่ะ จะว่าอันตรายก็ใช่ จะว่าไม่ก็ไม่นะ สรุปก็ปลอดภัยดีไม่มีปันหาอะไรค่ะ พอมาถึงท่าเรือท้องศาลาที่เกาะพงัน ก็ต่อสองแถวอีกคนละ 100 บาท ไปยังหาดรินเพื่อหาที่พัก เราไม่ได้จองที่พักกันมาก่อน เลยกะว่าจะมาหาเอาดาบหน้าค่ะ ที่แน่ๆเราตั้งใจอยู่หาดรินซึ่งเป็นหาดที่จัดฟลูมูนปาร์ตี้ เพราะจำได้ว่าเคยมาครั้งนึงก่อนหน้านี้ อยู่คนละหาดกัน ขาไปก็โอเคแต่พอขากลับซึ่งเมามาก ยังต้องนั่งรถสองแถวกลับที่พักแถมทางก็เป็นเขาที่ลาดชัน ลำบากไปอีกค่ะ เพราะฉะนั้น ทางทีดีก็อยู่ติดหาดรินไปเลยค่ะ จะได้เดินกลับง่ายๆ แถมไม่ต้องเสียค่ารถไปมาอีกด้วย

![Image of Kohphangan]({{ site.url }}/assets/img/8kohphangan/2.jpg)
<p class="thai">
พอไปถึงหาดรินเราก็เดินหาห้องกันค่ะ เจอห้องพัดลม 500 แอร์ 800 เราเลือกอยู่พัดลมกันเพราะประหยัดงบ แต่รู้สีกคิดผิดเพราะร้อนอบอ้าวมากๆ แต่ก็ถือว่าถูกมากแล้วสำหรับย่านท่องเที่ยวแบบนี้ ตกเย็นมาก็ออกไปเดินเล่นกันกับเพื่อน แถวนี้มีแต่ต่างชาติ แทบจะไม่มีคนไทยให้เห็นเลย ขนาดคนขายของแถวนี้ก็ยังมาจากประเทศเพื่อนบ้าน

![Image of jungle party]({{ site.url }}/assets/img/8kohphangan/3.jpg)
<p class="thai">
คืนแรกเราก็ไปจังเกิ้ลปาร์ตี้กันค่ะ เป็นปาร์ตี้ในป่า ซึ่งจะหลอนๆหน่อย มีค่าเข้าคนละ 600 บาท ถือว่าแพงอยู่สำหรับคนไทยอย่างเรา แต่ก็คงจะชิลๆสำหรับฝรั่ง อาจจะคุ้มและสนุกสำหรับคนที่อัพซัมติงมา แต่เราสดค่ะ ไม่ได้อัพไรไปก็เลยเฉยๆ

![Image of full moon party]({{ site.url }}/assets/img/8kohphangan/4.jpg)
<p class="thai">
ส่วนคืนที่สองก็จะเป็นฟลูมูนปาตี้ที่ฝรั่งแห่กันมาเพื่อสิ่งนี้ ส่วนตัวเราชอบนะ คนเยอะมากๆและทุกคนดูสนุกกันมาก เราเคยมาฟลูมูนครั้งแรกก่อนหน้านี้เมื่อ 3-4 ปีที่แล้ว แต่ครั้งนั้นคือเมามาก ไม่สนุกเลยเพราะเอาแต่อ้วกและนอน ครั้งนี้กะว่า ชั้นจะต้องไม่เมา จะได้สนุกให้เต็มที่แบบยังมีสติ แต่สรุปว่าก็เมาค่ะ ไม่ได้ดื่มเยอะหรอกแต่เป็นคนเมาง่ายมาก จนเพื่อนต้องลากกลับห้อง ไม่สนุกอีกแล้ว

![Image of beach]({{ site.url }}/assets/img/8kohphangan/5.jpg)
<p class="thai">
ด้วยความที่มาทะเลทั้งทีก็อยากจะเที่ยวทะเลสวยๆกับเค้าบ้าง ก็เลยมองหาพวกทัวร์วันเดย์ทริป สรุปจะมีทัวร์รอบเกาะพะงัน ราคา 900 บาท และ ทัวร์เกาะนางยวน ราคา 1600 พี่คนขายทัวร์แนะนำว่า เกาะนางยวนสวยสุด เราก็เลยตกลงเลือกไปทัวร์เกาะนางยวนค่ะ

![Image of me on the boat]({{ site.url }}/assets/img/8kohphangan/6.jpg)
<p class="thai">
เช้ามาก็จะมีรถสองแถวมารับจากโรงแรมไปท่าเรือ และนั่งเรือสปีดโบท์ต่อไปยังเกาะนางเต่า ใช้เวลาประมาณ 30 นาที

![Image of koh tao]({{ site.url }}/assets/img/8kohphangan/7.jpg)
<p class="thai">
จุดแรกก็จะแวะดำน้ำกันที่เกาะเต่า ถือเป็นการดำน้ำครั้งแรกในชีวิตเราเลยก็ว่าได้ ใต้ทะเลสวยมาก มีความตื่นตาตื่นใจ ประทับใจสุดๆ ีปลาสีสันสวยงามมากมายว่ายผ่านมาผ่านไปเหมือนในสารคดี แต่เพื่อนไม่ได้ลงมาดำน้ำด้วยเพราะนางพึ่งสักลายมาห้ามโดนน้ำ

![Image of snorkeling in koh tao]({{ site.url }}/assets/img/8kohphangan/8.jpg)

![Image of kohNangyuan]({{ site.url }}/assets/img/8kohphangan/9.jpg)
<p class="thai">
น้ำใสมากๆ ใสจนเห็นตัวปลา และปลาก็เยอะมากกก

![Image of kohNangyuan]({{ site.url }}/assets/img/8kohphangan/10.jpg)

![Image of kohNangyuan]({{ site.url }}/assets/img/8kohphangan/11.jpg)
<p class="thai">
ถึงแล้วว "เกาะนางยวน" ลักษณะก็จะเป็นทะเลแหวก สามารถเดินบนหาดทรายสีขาวตรงกลางและสองข้างทางจะเป็นทะเล น้ำทะเลฝั่งนึงจะเป็นสีฟ้า อีกฝั่งจะเป็นสีเขียว ซึ่งน้ำใสมากๆ เป็นครั้งแรกที่มีโอกาศได้เห็นทะเลสวยขนาดนี้ ประทับใจสุด

![Image of kohNangyuan]({{ site.url }}/assets/img/8kohphangan/12.jpg)

![Image of kohNangyuan]({{ site.url }}/assets/img/8kohphangan/13.jpg)

![Image of kohNangyuan]({{ site.url }}/assets/img/8kohphangan/14.jpg)

![Image of kohNangyuan]({{ site.url }}/assets/img/8kohphangan/15.jpg)

![Image of kohNangyuan]({{ site.url }}/assets/img/8kohphangan/16.jpg)

![Image of kohNangyuan]({{ site.url }}/assets/img/8kohphangan/17.jpg)

![Image of kohNangyuan]({{ site.url }}/assets/img/8kohphangan/18.jpg)
<p class="thai">
ตอนแรกกะจะไปกระบี่ต่อ เลยไม่ได้จองเครื่องขากลับไว้ สรุปไม่ได้ไป พอมาดูราคาตั๋วเครื่องบินใกล้ๆวันก็แพงไปอีก เลยตัดสินใจจองรถบัสกลับในราคา 900 บาท (รวมค่าเรือข้ามเกาะแล้ว) ใช้เวลาเดินทางประมาณ 10 ชั่วโมง รถจอดที่ถนนข้าวสาร จบทริป นั่งแท็กซี่กลับบ้านค่ะ

![my photo]({{ site.url }}/assets/img/8kohphangan/19.jpg)

<p class="thai">
### สรุปค่าใช้จ่าย  (4 คืน 5 วัน)
- ค่าเครื่องบินขาไป = 700 บาท  
- ค่ารถจากสนามบินไปท่าเรือ = 100 บาท  
- ค่าเรือนอน = 400 บาท  
- ค่าสองแถวเข้าที่พัก = 100 บาท  
- ค่ารถทัวร์ขากลับ = 900 บาท  
- ค่าที่พัก คืนละ 500 * 4 คืน = 2,000 บาท (หารกับเพื่อน ตกคนละ 1000)    
- ค่าอาหารและเครื่องดื่ม ประมาณ = 3,500 บาท  
- ค่าทริปดำน้ำ = 1,600  
- ค่าแท็กซี่เข้าบ้าน = 200 บาท

### รวม = 8,320 บาท

**รูปจากโทรศัพท์มือถือ samsung galaxy s7 edge (กล้องสด ไม่มีการปรับแต่งอะไรใดๆทั้งสิ้น)
