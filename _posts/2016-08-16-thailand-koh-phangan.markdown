---
layout: post
title: "Thailand - Kohphangan - Nangyuan"
img: 8kohphangan/cover.jpg # Add image post (optional)
date: 2016-08-16 13:42:00 +0700
description: Thailand - Koh Phangan
tag: [Travel, Blogging, Kohphangan, Thailand]
---

ทริปนี้ไปกับเพื่อนสาว1คนค่ะ ระยะเวลาทั้งหมด 5วัน 4คืน เริ่มจากนั่งเครื่องบินจากสนามบินดอนเมืองไปลงสนามบินสุราษธานี ได้โปรโมชั้นตั๋วจากนกแอร์ในราคารวมภาษี 700บาท จากนั้นก็ต่อรถตู้จากสนามบินไปยังท่าเรือดอนสักหรือท่าเรือซีทราน ใช้เวลาประมาณ 1 ชั่วโมง เราไปถึงรอบดึกค่ะ เรือธรรมดาหมดแล้วเหลือแต่เรือนอน ปกติเรือธรรมดาในตอนกลางวัน จะใช้ระยะเวลาเดินทาง2ชั่วโมงถึง แต่เรือนอนใช้เวลา7ชั่วโมง คนละ400 บาท คิดซะว่าเป็นค่าโรงแรมไป นอนไปยาวๆตื่นมาก็เด่วก็ถึงค่ะ

![my photo]({{ site.url }}/assets/img/8kohphangan/1.jpg)

บรรยากาศบนเรือนอนก็จะประมาณนี้ มันจะเบลอๆหน่อยเพราะแอบถ่าย55 ส่วนมากก็จะมีแต่ฝรั่งทั้งนั้น นอนติดๆกันแบบนี้นี่แหละค่ะ จะว่าอันตรายก็ใช่ จะว่าไม่ก็ไม่นะ สรุปก็ปลอดภัยดีไม่มีปันหาอะไร พอมาถึงท่าเรือ ท้องศาลา แล้วต่อสองแถวคนละ 100 บาท ไปยังหาดรินเพื่อหาที่พัก เราไม่ได้จองที่พักกันมาก่อน เลยว่าจะมาหาเอาดาบหน้าค่ะ ที่แน่ๆเราตั้งใจอยู่หาดรินซึ่งเป็นหาดที่จัดฟลูมูนปาร์ตี้ เพราะจำได้ว่า เคยมาครั้งนึงก่อนหน้านี้ อยู่คนละหาดกัน ขาไปก็โอเคแต่พอขากลับซึ่งเมามาก ยังต้องนั่งรถสองแถวกลับที่พักแถมทางก็เป็นเขาที่ลาดชัน ลำบากไปอีกค่ะ เพราะฉะนั้น ทางทีดีก็อยู่ติดหาดรินไปเลยค่ะ จะได้เดินกลับง่ายๆ แถมไม่ต้องเสียค่ารถไปมาอีกด้วย

![my photo]({{ site.url }}/assets/img/8kohphangan/2.jpg)

 พอไปถึงหาดรินเราก็เดินหาห้องกันค่ะ ได้ห้องพัดลม 500 แอร์ 800 เราเลือกอยู่พัดลมกันเพราะประหยัดงบ แต่รู้สีกคิดผิดเพราะร้อนอบอ้าวมากๆ แต่ก็ถือว่าถูกมากแล้วสำหรับย่านท่องเที่ยวแบบนี้ ตกเย็นมาก็ออกไปเดินเล่นกันกับเพื่อน แถวนี้มีแต่ต่างชาติ แทบจะไม่มีคนไทยให้เห็นเลย ขนาดคนขายของแถวนี้ก็ยังมาจากประเทศเพื่อนบ้าน

![my photo]({{ site.url }}/assets/img/8kohphangan/3.jpg)

คืนแรก จังเกิ้ลปาร์ตี้ เป็นปาร์ตี้ในป่าค่ะ จะหลอนๆหน่อย  ค่าเข้าคนละ 600 บาท ถือว่าแพงอยู่สำหรับคนไทยอย่างเรา แต่ก็คงจะชิลๆสำหรับฝรั่ง อาจจะคุ้มและสนุกสำหรับคนที่อัพซัมติงมา แต่เราสดค่ะ ไม่ได้อัพไรไปก็เลยเฉยๆ

![my photo]({{ site.url }}/assets/img/8kohphangan/4.jpg)

ส่วนคืนที่สองก็จะเป็นฟลูมูนปาตี้ที่ฝรั่งแห่กันมาเพื่อสิ่งนี้ ส่วนตัวเราชอบนะ เคยมาครั้งแรกก่อนหน้านี้2-3ปีคือเมามาก ไม่สนุกเลยเพราะเอาแต่อ้วกและนอน ครั้งนี้กะว่าจะชั้นจะต้องไม่เมา จะได้สนุกให้เต็มที่แบบยังมีสติ แต่สรุปว่าก็เมาค่ะ ไม่ได้ดื่มเยอะหรอกแต่เป็นคนเมาง่ายมาก จนเพื่อนต้องลากกลับห้อง ไม่สนุกอีกแล้ว

![my photo]({{ site.url }}/assets/img/8kohphangan/5.jpg)

ด้วยความที่มาทะเลทั้งทีก็อยากจะเที่ยวทะเลสวยๆกับเค้าบ้าง เลยหาวันเดย์ทริป จะมีทัวร์รอบเกาะพะงัน ราคา 900 บาท และ ทัวร์เกาะนางยวน ราคา 1600 พี่คนขายทัวร์แนะนำว่า เกาะนางยวนสวยสุด เราก็เลยตกลงเลือกไปทัวร์เกาะนางยวนค่ะ

![my photo]({{ site.url }}/assets/img/8kohphangan/6.jpg)

เช้ามาก็จะมีรถสองแถวมารับจากโรงแรมไปท่าเรือ และนั่งเรือสปีดโบท์ต่อไปยังเกาะนางเต่า ใช้เวลาประมาณ 30 นาที

![my photo]({{ site.url }}/assets/img/8kohphangan/7.jpg)

จุดแรกก็จะแวะดำน้ำกันที่เกาะเต่า ถือเป็นการดำน้ำครั้งแรกในชีวิตเราเลยก็ว่าได้ ใต้ทะเลสวยมาก มีความตื่นตาตื่นใจ ประทับใจสุดๆ ีปลาสีสันสวยงามมากมายว่ายผ่านมาผ่านไปเหมือนในสารคดี แต่เพื่อนไม่ได้ลงมาดำน้ำด้วยเพราะนางพึ่งสักลายมาห้ามโดนน้ำ

![my photo]({{ site.url }}/assets/img/8kohphangan/8.jpg)

![my photo]({{ site.url }}/assets/img/8kohphangan/9.jpg)

น้ำใสมากๆ ใสจนเห็นตัวปลา และปลาก็เยอะมากกก

![my photo]({{ site.url }}/assets/img/8kohphangan/10.jpg)

![my photo]({{ site.url }}/assets/img/8kohphangan/11.jpg)

ถึงแล้วว "เกาะนางยวน" ลักษณะก็จะเป็นทะเลแหวก สามารถเดินบนหาดทรายสีขาวตรงกลางและสองข้างทางจะเป็นทะเล น้ำทะเลฝั่งนึงจะเป็นสีฟ้า อีกฝั่งจะเป็นสีเขียว ซึ่งน้ำใสมากๆ เป็นครั้งแรกที่มีโอกาศได้เห็นทะเลสวยขนาดนี้ ประทับใจสุด

![my photo]({{ site.url }}/assets/img/8kohphangan/12.jpg)

![my photo]({{ site.url }}/assets/img/8kohphangan/13.jpg)

![my photo]({{ site.url }}/assets/img/8kohphangan/14.jpg)

![my photo]({{ site.url }}/assets/img/8kohphangan/15.jpg)

![my photo]({{ site.url }}/assets/img/8kohphangan/16.jpg)

![my photo]({{ site.url }}/assets/img/8kohphangan/17.jpg)

![my photo]({{ site.url }}/assets/img/8kohphangan/18.jpg)

ตอนแรกกะจะไปกระบี่ต่อ เลยไม่ได้จองเครื่องขากลับไว้ สรุปไม่ได้ไป พอมาดูไกล้ๆวันก็แพงไปอีก เลยตัดสินใจกลับรถบัส 900 บาท
(รวมค่าเรือข้ามเกาะแล้ว) ใช้เวลาเดินทางประมาณ10ชั่วโมง รถจอดที่ถนนข้าวสาร จบทริป นั่งแท็กซี่กลับบ้านค่ะ

![my photo]({{ site.url }}/assets/img/8kohphangan/19.jpg)

### สรุปค่าใช้จ่าย  (4 คืน 5 วัน)
ค่าเครื่องบินขาไป คนละ 700 บาท  
ค่ารถจากสนามบินไปท่าเรือ 100 บาท  
ค่าเรือนอน คนละ 400 บาท  
ค่าสองแถวเข้าที่พัก คนละ 100 บาท  
ค่ารถทัวร์ขากลับ คนละ 900 บาท  
ค่าที่พัก คืนละ 500 * 4 คืน = 2000 บาท (หารกับเพื่อน ตกคนละ1000)  
ค่าปาร์ตี้2คืน ประมาณ 1500 บาท  
ค่าอาหาร ประมาณ วันละ400 * 5 วัน 2000 บาท  
ค่าทริปดำน้ำ คนละ 1600  
ค่าแท็กซี่เข้าบ้าน 200 บาท  
รวม = 8320 บาท

**รูปจากโทรศัพท์มือถือ samsung galaxy s7 edge (กล้องสด ไม่มีการปรับแต่งอะไรใดๆทั้งสิ้น)
