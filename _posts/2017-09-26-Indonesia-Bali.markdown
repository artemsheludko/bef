---
layout: post
title: "Indonesia - Bali"
img: 10bali/cover.jpg # Add image post (optional)
date: 2017-09-26 13:00:00 +0700
description: ชีวิตหนึ่งเดือนในบาหลี และประสบการณ์เล่นเซิฟบอร์ดครั้งแรกที่เกือบเอาชีวิตไม่รอด
tag: [Travel, Blogging, Bali, Indonesia, บาหลี, อินโดนีเซีย]
---

ทริปนี้มากับคุณแฟนสองคนค่ะ เป็นครั้งแรกที่เรามาเที่ยวต่างประเทศด้วยกัน ตื่นเต้นสุดๆ เรานั่งเครื่องสายการบินแอร์เอเชีย จากกรุงเทพใช้เวลาเดินทางประมาณ 4 ชั่วโมง แต่ระหว่างที่อยู่บนเครื่องก็จะเรื่องที่ไม่คาดฝันเกิดขึ้น เจอเด็กที่มีปัญหาด้านอารมณ์ นั่งอยู่ข้างหลังเรา นางเอาแต่ใจมาก กรีดร้องคร่ำครวญเสียงดังตลอดเวลา และไม่ได้ร้องแบบเด็กธรรมดาร้องกัน ความรู้สึกแบบทั้งหลอนทั้งรำคาญ ปกติเราเป็นคนรักเด็กนะแต่เจอเคสนี้ไม่ไหวจริงๆค่ะ สงสารพ่อแม่น้องมาก ต้องสรองแค่ไหนถึงจะทนเด็กแบบนี้ได้ Y_Y

![Image of bali airport]({{ site.url }}/assets/img/10bali/0.jpg)

 สุดท้ายก็ถึงที่หมายโดยสวัสดิภาพ กะจะนั่งแท็กซี่ไปยังที่พัก แต่ไม่มีตังจ้า ไม่ได้แลกเงินกันมาเพราะแฟนกะจะมากด ATM ได้เรทดีกว่า แต่ ATM ดันมีปัญหา กดไม่ได้ เรามีเงินดอลล่าติดตัวอยู่ แท็กซี่ก็เลยยอมรับเงินดอลล่าเรา ในราคา 25 เหรียญ หรือ 800 กว่าบาทไทย (คือแอบแพงT_T) แต่ก็ใช้ระยะเวลาเดินทางเกือบชั่วโมง กว่าจะถึงที่พัก

![Image of indonesia simcard]({{ site.url }}/assets/img/10bali/1.jpg)

สิ่งแรกที่ขาดไม่ได้เลยก็คือซิมการ์ดค่ะ ซื้อจากร้านข้างทางในราคา 80,000 รูเปีย หรือ หรือ 200 บาท (10,000 รูเปีย = 25 บาทไทย) เค้าเครมมาว่าเน็ตเยอะเน็ตดี แต่เราว่าก็งั้นๆนะ ใช้ได้ประมาณหนึ่งแต่ไม่ถึงกับดีอะไรมาก

![Image of rama village]({{ site.url }}/assets/img/10bali/2.jpg)

ไม่ได้แค่มาเที่ยวแต่เรามาใช้ชีวิตค่ะ ด้วยความที่คุณแฟนเป็นโปรแกรมเมอร์ ทำงานออนไลน์ที่ไหนก็ได้ เราตกลงกันว่าจะทำงานไปด้วยเที่ยวไปด้วย อย่างน้อยประเทศละ 1 เดือน เพราะถ้าจองห้องรายเดือนจะได้ราคาถูกกว่ารายวัน และไม่ต้องเดินทางบ่อยมาก จะได้ไม่เหนื่อย อีกทั้งยังได้ศีกษาเรียนรู้วัฒนธรรมของแต่ละประเทศนั้นๆ

![Image of rama village]({{ site.url }}/assets/img/10bali/3.jpg)

เพื่อนแฟนแนะนำให้ไปพักที่ รามาวินเลจ ราคาอยู่ที่ 4,500,0000 รูปี หรือ 10,800 บาท ต่อเดือน ห้องค่อนข้างเล็กถ้าเทียบกับที่อื่น มีสระว่ายน้ำ มีครัวส่วนรวม เราก็จะไปซื้อของสดมาทำอาหารกินมื้อเช้า มื้อกลางวัน ส่วนมื้อเย็นส่วนมากก็จะไปดินเนอร์กันริมทะเลค่ะ

![Image of dojo bali]({{ site.url }}/assets/img/10bali/4.jpg)

และเพื่อนแฟนก็แนะนำมาที่นี่อีกเช่นกัน dojo bali หรือที่เรียกกันว่าเป็น coworking place เหมือนสถานที่ที่คนทำงานออนไลน์จะมารวมตัวทำงานกันที่นี่ เพราะ เน็ตแรง บรรยากาสดี เปิดโอกาศให้ตัวเอง ได้เจอสังคมใหม่ๆ แลกเปลี่ยนความรู้และทัศนคติกัน ซึ่งที่นี่จะมีทุกอย่างตั้งแต่สระว่ายน้ำ อาหาร เครื่องดื่ม ห้องสไกด์ส่วนตัว ห้องประชุม มุมพักผ่อน ล็อกเกอร์เก็บของ เครื่องปริ๊นงานถ่ายเอกสาร ครบวงจรมากๆ

![Image of the price of dojo bali]({{ site.url }}/assets/img/10bali/5.jpg)

ตารางค่าใช้จ่ายก็จะเป็นประมาณนี้ค่ะ แฟนเราเลือกแพคเก็ตอันลิมิเตท ในราคา 2,700,000 รูเปีย (หรือ 6,455 บาท) เพราะนางต้องทำงานที่ใช้เน็ตตลอดเวลา ส่วนเราไม่ได้ทำงานที่ต้องใช้อินเตอร์เน็ตอะไรมาก คุณแฟนก็เลยเลือกแพคเก็ตให้ 50 ชั่วโมง ในราคา 1,000,000 รูเปีย (หรือ 2,390 บาท) เพื่อให้ได้เป็นสมาชิกและเข้าไปนั่งด้วยกันได้ ซึ่งแพงเอาเรื่องอยู่ค่ะ

![Image of dojo bali]({{ site.url }}/assets/img/10bali/6.jpg)

คุณแฟนก็มาเป็นวิทยากรบรรยายเกี่ยวกับเรื่องหุ้น และ bitcoin  

![Image of restaurant]({{ site.url }}/assets/img/10bali/7.jpg)

ด้วยความที่เป็นเมืองท่องเที่ยว ร้านอาหารของที่นี่ส่วนใหญ่บรรยากาศจะน่านั่งมากๆ ตกแต่งหลากสไตล์แตกต่างกันไป

![Image of sunset]({{ site.url }}/assets/img/10bali/8.jpg)

![Image of indonesian foods]({{ site.url }}/assets/img/10bali/9.jpg)

จุดนั่งดูพระอาทิตย์ตก เราจะมาดินเนอร์ที่นี่เกือบทุกเย็นจนเป็นร้านประจำไปแล้ว จะเป็นร้านอาหารติดชายทะเลซึ่งถ้าสั่งบาบีคิวอะไรก็ได้ ในราคา 50,000-70,000 รูเปีย ก็จะมีฟรีบุฟเฟ่ข้าวผัด ผัดผัก บวบทอด สลัดผัก อะไรประมาณนี้แถมให้ด้วย

![Image of indonesian foods]({{ site.url }}/assets/img/10bali/10.jpg)

ส่วนหน้าตาของอาหารอื่นๆที่เราทานกันก็จะเป็นประมาณนี้ค่ะ มีทั้งอาหารธรรมดาท้องถิ่นเช่น ก๋วยเตี๋ยวข้างทาง ข้าวผัด ข้าวไก่ย่าง บาบีคิว อาหารมังสวรัส ไปจนถึงฟาสฟู้ด อาหารฝรั่ง

![Image of labrisa]({{ site.url }}/assets/img/10bali/11.jpg)

ถ้าจะให้แนะนำร้านอาหารก็คงจะเป็นที่นี่เลยค่ะ "La Brisa" น่าจะเป็นร้านที่สวยและใหญ่ที่สุดในบาหลี บรรยากาศดีติดชายทะเล มีสระว่ายน้ำ และมีที่นั่งหลากหลายสไตล์ให้เลือกมากมาย ไม่ว่าจะเป็น โต้ะ โซฟา ชิงช้า หรือแม้กระทั่งนั่งพื้น ส่วนอาหารจัดว่าดีถึงดีมาก แต่ราคาก็ค่อนข้างสูงเช่นกันค่ะ

![Image of indonesian's culture ]({{ site.url }}/assets/img/10bali/12.jpg)

วัฒนธรรมของชาวอินโดนีเซียที่เห็นได้ในชีวิตประจำวันเลยคือ การทำพิธีกรรมอะไรสักอย่างคล้ายๆไหว้เจ้าที่ แต่แล้วก็จะเห็นชุดของไหว้นี้เป็นขยะเต็มเมืองไปหมด

![Image of bali temple]({{ site.url }}/assets/img/10bali/13.jpg)

สถาปัตยกรรมของวัดวาอารามที่นี่จริงๆสวยมาก อันนี้ไม่ได้แวะหรอกค่ะแค่ขี่รถผ่านแล้วถ่ายรูปมาเฉยๆ กะว่าจะแวะวัดอยู่หลายครั้ง แต่แล้วก็พลัดวันประกันพรุ่ง จนสุดท้ายก็ไม่ได้ไป แอบเสียดายเหมือนกันอุตส่ามาทั้งที

![Image of bali beach]({{ site.url }}/assets/img/10bali/14.jpg)

ตอนแรกคาดหวังไว้มากว่าทะเลบาหลีจะต้องสวยมากแน่ๆ แต่ความจริงคือ ไม่ได้มีความสวยเลยย ทะเลทางใต้ของไทยยังสวยกว่ามาก แบบนี้หาดูได้ตามพัทยาบางแสน ชั้นมาทำอะไรที่นี่ แอบผิดหวังนิดหน่อย แต่ก็คิดว่าอาจมีจุดอื่นหรือหาดอื่นที่สวยกว่านี้ก็ได้ แต่นักท่องเที่ยวนิยมมาเล่นเซิฟที่นี่กันเพราะคลื่นค่อนข้างแรง แฟนก็พาเราไปลองเล่น ครั้งแรกนางก็จ้างครูสอนเล่นให้ 2 ชั่วโมงในราคา 200000 รูเปีย และค่าเช่าเซิรฟบอร์ดอีก 50000 รูเปีย ต่ออัน

![Image of bali beach]({{ site.url }}/assets/img/10bali/15.jpg)

วันแรกของการเล่นเซิฟ เราทำได้ค่อนข้างดี สามารถยืนบนเซิฟบอร์ดได้ในครั้งแรก โค้ตกับแฟนก็ตกใจ ไหนบอกไม่เคยเล่นมาก่อน เราก็คิดว่าฟลุ๊คมากกว่า ฮ่าๆ ส่วนวันที่สอง ไม่มีโค้ชแล้วครั้งนี้ วันนี้คลื่นแรงมากๆ ยืนไม่ขึ้นเลยสักครั้ง ข้อเท้าเราผูกติดกับเซิรฟบอร์ดทำให้ตั้งตัวลำบาก พอคลื่นตีมาทีก็พลัดเราไปกับน้ำ พอเราจะตั้งตัวยืนขี้นได้ คลื่นลูกใหญ่ก็ซัดมาอีก และมาอีกหลายๆลูก มีผู้ชายฝรั่งคนหนึ่งนั่งมองเราอยู่บนฝั่งไกล้ๆแต่ไม่คิดจะเข้ามาช่วยเลย ตอนแรกเราก็ขำๆสนุกดี  แต่พอหลังๆมันเริ่มไม่ขำแล้ว ขนาดเราเป็นคนว่ายน้ำแข็งมากยังแทบเอาตัวไม่รอดเพราะเซิรฟบอร์ดขนาดใหญ่ที่ถ่วงขาอยู่ จะแกะออกก็ยากเพราะคลื่นซัดมาตลอด มันเป็นวินาทีที่อันตรายมากจริงๆ ส่วนคุณแฟนเราว่ายน้ำออกไปไกลมากแล้วพึ่งจะเห็นว่าเราติดอยู่ในคลื่น ก็เลยว่ายกลับเข้าฝั่งมาหาเรา ระหว่างที่คุณแฟนเอาเซิฟบอร์ดไปวางก่อนที่จะเข้ามาช่วยเรานั้น ก็มีเด็กน้อยขี่ม้าขาวจากไหนไม่รู้เข้ามาช่วยก่อนคุณแฟนจะตามมาสมทบ สุดท้ายก็เลยรอดมาได้ หลังจากนั้นก็ไม่ได้ไปเล่นอีกเลยจ้า

![Image of bali beach]({{ site.url }}/assets/img/10bali/16.jpg)

### สรุปค่าใช้จ่าย (2 คน / 1 เดือน)    
- ค่าเครื่องบินขาไป (จองจากที่ไทย) 2 คน (+โหลดกระเป๋า 1 ใบ) = 5,880 บาท   
- ค่าเครื่องบินขากลับ (จองจากที่บาหลี) 2 คน (+โหลดกระเป๋า 1 ใบ) = 7,800 บาท    
- ค่าที่พัก = 10,800 บาท  
- ค่าเช่ามอไซต์ = 2,000 บาท
- ค่าเปิดเมมเบอร์ที่ dojo 2 คน = 8845 บาท
- ค่าเช่าเซิฟบอร์ด 2 ครั้ง (4 อัน) = 500 บาท
- ค่าครูสอนเล่นเซิฟ = 500 บาท  
- ค่าอาหาร โดยประมาณ = 20,000 บาท

### รวม 56,325 บาท


**รูปจากโทรศัพท์มือถือ samsung galaxy s7 edge กล้องสด ไม่มีการปรับแต่งอะไรใดๆทั้งสิ้น
