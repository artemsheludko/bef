---
layout: post
title: "Thailand - Krabi"
img: 13krabi/cover.jpg # Add image post (optional)
date: 2017-10-28 13:00:00 +0700
description:  ชมความสวยงามของเกาะพีพี ทะเลไทยไม่แพ้ชาติไทยในโลก
tag: [Travel, Blogging, Aonang, Krabi, Phiphi, island, beach, Thailand, อ่าวนาง, อ่าวมายา, เกาะพีพี, กระบี่, ไทยแลนด์]
---
<p class="thai">
"กระบี"่ แหล่งท่องเที่ยวชื่อดังของไทยและเป็นทะเลในฝันของใครหลายๆคน เป็นหนึ่งในจังหวัดที่เราอยากไปมาก แต่ไม่มีโอกาสได้ไปสักที พอคุณแฟนเอ่ยปากชวนก็เลยตกลงทันทีค่ะ  ซึ่งเราแพลนว่าจะอยู่ที่กระบี่กันประมาณ 2-3 อาทิตย์ค่ะ

![Image of ao nang ]({{ site.url }}/assets/img/13krabi/1.jpg)
<p class="thai">
เรานั่งเครื่องบินสายการบินไทยไลออนแอร์จากดอนเมืองมาลงที่สนามบินกระบี่ จากนั้นก็นั่งรถตู้ไปยังที่พักแถวอ่าวนางคนละ 150 บาท ใช้เวลาประมาณครึ่งชั่วโมงก็ถึงค่ะ  

![Image of buritara hotel]({{ site.url }}/assets/img/13krabi/2.jpg)
<p class="thai">
พอไปถึงโรงแรมบุรีธารา ซึ่งจองผ่านทาง <a href="https://www.agoda.com/partners/partnersearch.aspx?cid=1798016&pcs=1&hl=th&city=14865" target="_ blank">AGODA</a> ไว้ 3 คืน ในราคาคืนละ 790 บาท (ราคานี้ไม่รวมอาหารเช้านะค่ะ) พอเปิดประตูเข้าไปก็ตาโตเลย ห้องสวย สะอาด ห้องน้ำมีอ่างอาบน้ำ มีสระว่ายน้ำ ติดหาดอ่าวนางเดินไปแปบเดียวก็ถึงค่ะ ถือว่าใช้ได้เลยทีเดียว

![Image of jungle village]({{ site.url }}/assets/img/13krabi/3.jpg)
<p class="thai">
เนื่องจากคุณแฟนเป็นฝรั่งที่ค่อนข้างมีปัญหาเรื่องอาหารการกินในประเทศไทย เพราะกินอะไรก็ท้องเสีย เราก็เลยมองหาโรงแรมหรือที่พักที่มีห้องครัว เพื่อจะได้ทำอาหารกินเองค่ะ และเราก็เสริทออนไลน์ไปเจอโรงแรมที่ชื่อ "จังเกิลวิลเลจ" ก็เลยตามไปดูสถานที่จริง ของจริงคือโอเคมาก คล้ายๆรีสอร์ทหรือบังกะโล ราคาโปรโมชั่นอยู่ที่คืนละ 950 บาท แต่เราจองยาว 2 อาทิตย์ เลยได้ส่วนลดเหลือคืนละ 850 บาท (ไม่รวมอาหารเช้า) ข้อดีของที่นี่อีกอย่างก็คือมีรถรับส่งไปหน้าหาดฟรีสองรอบต่อวัน (ซึ่งถ้านั่งรถรับจ้างไปเองก็รอบละ 150-200 บาท ) แต่เราก็ไม่เคยใช้บริการหรอกค่ะเพราะเช่ามอไซรายวันเอาสะดวกกว่า

![Image of jungle village]({{ site.url }}/assets/img/13krabi/4.jpg)
<p class="thai">
ส่วนห้องก็จะประมาณนี้ มีทุกอย่างครบ ห้องนอน ห้องน้ำ ห้องครัว มุมนั่งเล่นดูทีวี เหมือนบ้านเล็กๆหลังนึงเลย เปิดประตูออกมาก็เจอสระว่ายน้ำ และที่สำคัญคือที่นี่มีสระว่ายน้ำมากถึง 4 สระ แต่เราก็เล่นอยู่แค่สระเดียว -"-

![Image of pool]({{ site.url }}/assets/img/13krabi/5.jpg)
<p class="thai">
วันแรกของการย้ายเข้ามาอยู่ที่นี่ก็เกิดเรื่องเลยค่ะ เรากับแฟนเช่ามอไซไปซื้อของที่ห้างโลตัสเพื่อที่จะมาตุนไว้ทำอาหาร พอมาถึงห้องเราก็เริ่มเตรียมอาหารเพราะยังไม่ได้กินไรกันเลยตั้งแต่เช้า ระหว่างนั้นคุณแฟนก็เอามอไซไปคืน สักพักก็มีคนมาเคาะประตูห้องบอกว่าแฟนเราเมาไม่ได้สติ เราก็คิดในใจ ไม่ใช่มั้ง ผิดคนรึป่าว จอนยังไม่ได้กินเหล้าสักนิดจะเมาได้ไง เราก็เลยรีบไปดู จอนจริงๆด้วย แต่แค่เป็นลมเพราะหน้ามืด ไม่ได้เมา บวกกับหลายๆอย่างทั้ง อากาศร้อน ท้องเสียมาหลายวัน และยังไม่ได้กินข้าว จากนั้นเราก็พาคุณแฟนกลับมาพักที่ห้อง สักพักนางก็บอกว่าไม่โอเคอยากไปหาหมอ เราก็เลยโทรบอกให้ทางโรงแรมไปส่งที่ โรงพยาบาล พนักงานโรงแรมก็พาไปส่งที่โรงพยาบาลกระบี่นครินทร์ ไปถึงก็เข้าห้องฉุกเฉินทันที ไม่ต้องรอคิวอะไรทั้งนั้น  ระหว่างนั้นเราก็กรอกประวัติให้คุณแฟน หมอก็ตรวจนั้นนู่นนี่ไป ถือว่าประทับใจมากๆเพราะไปถึงก็ได้รักษาเลยค่ะ

![Image of ao nang at night]({{ site.url }}/assets/img/13krabi/6.jpg)
<p class="thai">
จังหวะตรงกับวันลอยกระทงพอดี เราก็เลยพาแฟนไปดูขนมทำเนียมประเพณีไทย แต่แฟนบอกไม่อยากลอย เพราะเหมือนทิ้งขยะลงในแม่น้ำเราก็เดินเล่นกันไปริมทะเล มีนักท่องเที่ยวมาลอยกระทงกันพอสมควร

![Image of ao nang at night]({{ site.url }}/assets/img/13krabi/7.jpg)
<p class="thai">
บริเวณหน้าหาดอ่าวนาง ก็จะมีร้านอาหาร บาร์กลางคืน ร้านขายของฝาก และร้านขายทัวร์เต็มไปหมด แอบถามราคาทัวร์มาหลายที่ ทัวร์เกาะพีพี 1 วัน (แวะ 7 ที่) ดูในเว็บราคาอยู่ที่ 1200 บาท แต่หน้าหาดบางร้านก็ 1100-1200 บางร้านเขียนลด 50 เปอร์เซน พอเข้าไปถาม จาก 2000 กว่า ก็เหลือพันกว่าอยู่ดี แฟนเราก็เลยบอกว่าไม่เอา คนขายก็เลยบอกว่าโอเค งั้นให้เต็มที่ 800 โอเคมั้ย? คือถือว่าถูกสุดแล้วเท่าที่เช็คมา เราก็เลยตกลง แต่มีค่าเข้าอุทยานต่างหาก คนไทย 40 ฝรั่ง 400 ต่างกัน 10 เท่าจ้า บ้าไปแล้ว แอบคิดว่าถ้าเราไปต่างประเทศแล้วเค้าชาทเพิ่ม 10 เท่าบ้างจะรู้สึกยังไง?  

![Image of ao nang at night]({{ site.url }}/assets/img/13krabi/8.jpg)

![Image of ao nang at night]({{ site.url }}/assets/img/13krabi/9.jpg)

![Image of ao nang beach]({{ site.url }}/assets/img/13krabi/10.jpg)
<p class="thai">
เช้าวันต่อมา ก็มีรถจากบริษัททัวร์มารับจากหน้าโรงแรมไปยังท่าเรือ ระหว่างที่นั่งเรือไปยังเกาะพีพีพี่ไกด์ที่ดูแลบนเรือก็เล่าให้ฟังว่า ก่อนหน้านี้ทะเลจะสวยกว่านี้มากแต่ตอนนี้ไม่ค่อยสวยแล้ว ทางอุทยานเก็บเงินไปแล้วแต่ไม่ได้เอาพัฒนาอะไรเลย ไม่รู้เงินไปอยู่ไหนหมด เรานี่ก็ใจแป้วไปเลย “หืม ไม่สวยแล้ว?” รู้สึกผิดหวังหน่อยๆ กระบี่ในฝันอันสวยงามของฉัน

![Image of railay beach]({{ site.url }}/assets/img/13krabi/11.jpg)
<p class="thai">
เรือจอดแวะรับผู้โดยสารเพิ่มที่หาดไร่เลย์ น้ำสีเขียวใสๆ เริ่มสวยแล้วว

![Image of kao kai]({{ site.url }}/assets/img/13krabi/12.jpg)
<p class="thai">
ผ่านเกาะไก่ แค่ผ่านเฉยๆค่ะไม่ได้แวะ ที่เรียกว่าเกาะไก่เพราะมีลักษณะเหมือนหัวและตัวไก่นั่นเอง

![Image of bamboo Island]({{ site.url }}/assets/img/13krabi/13.jpg)
<p class="thai">
มาถึงที่เกาะไผ่เป็นที่แรก พี่ไกด์บอกว่า แต่ก่อนจะมีต้นไผ่เต็มไปหมด เลยได้ชื่อว่าเกาะไผ่ แต่หลังจากสึนามิ ก็ไม่มีต้นไผ่เหลืออยู่แล้ว ทรายไม่ค่อยขาวแล้ว ซึ่งแต่ก่อนทรายจะขาวกว่านี้ น้ำจะใสกว่านี้ แต่เราว่าก็โอเค ยังสวยอยู่นะ

![Image of bamboo Island]({{ site.url }}/assets/img/13krabi/14.jpg)

![Image of bamboo Island]({{ site.url }}/assets/img/13krabi/15.jpg)

![Image of viking cave]({{ site.url }}/assets/img/13krabi/16.jpg)
<p class="thai">
ผ่านถ้ำไวกิ้ง (แค่ผ่านเฉยๆไม่ได้แวะเข้าชม แต่นับรวมเป็นหนึ่งในรายการด้วยซะงั้น) เป็นที่ทำรังของนกนางแอ่น แหล่งทำเงินมหาศาล แต่พี่ไกด์บอกว่าไม่มีใครเข้าไปเอาได้ เพราะมีคนคุมอยู่ข้างใน ประมาณว่าเหมือนโจรสลัด ในหนังอะไรประมาณนั้น

![Image of lagoon]({{ site.url }}/assets/img/13krabi/17.jpg)

![Image of lagoon]({{ site.url }}/assets/img/13krabi/18.jpg)
<p class="thai">
ไปต่อกันที่อ่าวปิเละ ชมทะเลใน (lagoon) มีผาสูงล้อมรอบทะเลน้ำสีเขียวมรกต ถึงจะคนเยอะแต่ยังรู้สึกได้ถึงความสงบของธรรมชาติ พี่ไกด์ก็อนุญาติให้แวะเล่นน้ำได้แปบนึง ประมาณ 15 นาที

![Image of phi phi island]({{ site.url }}/assets/img/13krabi/19.jpg)

![Image of phi phi island]({{ site.url }}/assets/img/13krabi/20.jpg)

![Image of phi phi island]({{ site.url }}/assets/img/13krabi/21.jpg)
<p class="thai">
และแล้วก็มาถึงอ่าวมาหยา สถานที่ถ่ายทำหนังเรื่องเดอะบีช สวยงามสมคำร่ำลือจริงๆ

![Image of phi phi island]({{ site.url }}/assets/img/13krabi/22.jpg)

![Image of phi phi island]({{ site.url }}/assets/img/13krabi/23.jpg)

![Image of phi phi island]({{ site.url }}/assets/img/13krabi/24.jpg)
<p class="thai">
พักกินอาหารกันที่พีพีดอน เป็นอาหารบุฟเฟ่โรงแรม ลืมถ่ายรูปมาเพราะหิวมากขอกินก่อน 55+

![Image of phi phi island]({{ site.url }}/assets/img/13krabi/25.jpg)
<p class="thai">
แวะดูลิงหน่อย ลิงที่นี่ว่ายน้ำได้ และกัดคน พี่ไกด์เลยให้ดูเฉยๆไม่ได้ลงจากเรือ จากนั้นก็แวะดำน้ำ จบทริป ขากลับคลื่นแรงมาก เรือกระแทกคลื่นหนัก เครื่องในนี่สั่นคลอนไปหมด หลายคนก็เมาเรืออ้วกบ้างไรบ้าง แต่สุดท้ายก็ถึงฝั่งปลอดภัยกันทุกคนค่ะ

![Image of monkey in phi phi island]({{ site.url }}/assets/img/13krabi/26.jpg)
<p class="thai">
จบทริปกระบี่ เที่ยวจริงๆแค่วันเดย์ทริปวันเดียว (แต่ได้รูปมาเยอะมาก) เพราะคุณแฟนไม่ค่อยสบาย และฝนตกแทบทุกวันเลยไม่ค่อยได้ออกไปไหน ได้แต่ทำงานทำอาหารอยู่ในห้องในวนไปค่า

<p class="thai">
### สรุปค่าใช้จ่าย  (2 คน / 17 คืน)  
- ค่าเครื่องบินไป-กลับ 2 คน = 3,930 บาท   
- ค่ารถไปกลับสนามบิน-อ่าวนาง 2 คน = 600 บาท  
- ค่าที่พัก (โรงแรมบุรีธารา) คืนละ 790 * 2 คืน = 1,580 บาท
- ค่าที่พัก (จังเกิลวิลเลจ) คืนละ 850 * 15 คืน = 12,750 บาท
- ค่าเช่ามอไซ 4 วัน = 650 บาท  
- ค่าอาหาร + ซื้อมาทำกินเอง รวม = 2,000 บาท    
- ค่าทริปเกาะพีพี คนละ 800 * 2 = 1,600 บาท  
- ค่าเข้าอุทยาท ของเรา (คนไทย 40) + ของแฟน (ต่างชาติ 400) = 440 บาท

### รวม 23,550 บาท  

**รูปจากกล้อง sony a5100 (กล้องสด ไม่มีการปรับแต่งอะไรใดๆทั้งสิ้น)
