---
layout: post
title: "Aupair in USA"
img: himalayan.jpg # Add image post (optional)
date: 2017-11-05 13:42:00 +0700
description: Popas first description goes here
tag: [Travel, Blogging, Aupair, nanny, babysitter, NewTag]
---

# ออแพร์
## ออแพร์คืออะไร?
ออแพร์เป็นโครงการพี่เลี้ยงเด็กในต่างประเทศ เพื่อไปแลกเปลี่ยนเรียนรู้วรรณธรรมและการใช้ชีวิตในต่างแดน เรียน ทำงานและอาศัยอยู่กับครอบครัวที่เรียกกันว่า "โฮสแฟมมิลี่" ซึ่งจะมีฝั่งยุโรปและอเมริกา ในที่นี้เราไปอเมริกามาก็จะขอพูดถึงออแพร์ฝั่งอเมริกานะค่ะ

## ทำไมถึงมาเป็นออแพร์?  
เริ่มจากตอนเรียนจบมาใหม่ๆทำงานประจำเงินเดือนสตาท์ที่หมื่นสองหักลบค่าใช้จ่ายแล้วเดือนๆนึงจะเหลือแค่ไม่กี่พัน  ซึ่งถ้าเทียบกับเงินเดือนออแพร์จะอยู่ที่ประมาณสองหมื่นหก กินฟรี ที่พักฟรี ใช้จ่ายแค่ของใช้ส่วนตัว ตกแล้วคิดว่ายังไงก็เหลือเก็บเต็มๆสองหมื่นอัพ แถมยังได้เที่ยว ได้ฝึกภาษา ได้หาประสบการณ์ใหม่ๆ พูดง่ายๆว่ายังไงก็คุ้มค่ะ ส่วนตัวเป็นคนรักเด็กอยู่แล้วคิดว่าคงไม่น่าจะมีปัญหา

## กว่าจะมาเป็นออแพร์    
ก่อนอื่นจะต้องหาเอเจนซี่ค่ะ ซึ่งมีหลายที่ ทุกเอเจนซี่ก็จะมีข้อตกลงการทำงานและรายได้เหมือนกันหมด ต่างกันที่ค่าใช้จ่ายและสวัสดิการของแต่ละเอเจนซี่จะไม่เหมือนกัน ตอนไปฟังสัมมานาครั้งแรกก็รู้สึกแฮปปี้กับเอเจนที่ไปฟังก็เลยตกลงเอาเอเจนนั้นเลย ไม่ได้ไปฟังหรือเปรียบเทียบกับเอเจนอื่น (อันนี้จริงๆควรจะไปคุยหลายๆที่เพื่อเปรียบเทียบหน่อยก็ดีค่ะ) จากนั้นเอเจนซี่ที่ดูแลเราก็จะเป็นคนคอยบอกขั้นตอนต่างๆว่าเราจะต้องทำอะไรบ้าง ซึ่งก่อนอื่นเลยเราจะต้องไปเก็บชั่วโมงเลี้ยงเด็กค่ะ แล้วชั่วโมงเลี้ยงเด็กคืออะไร?  ก็คือการไปฝึกงานหรือเก็บประสบการณ์เลี้ยงเด็กตามสถานที่เลี้ยงเด็กต่างๆเช่นโรงเรียนอนุบาล เนอสเซอรี่ โรงพยาบาลเด็ก หรือพี่เลี้ยงตามบ้าน ทางเอเจนซี่จะมีลิสรายชื่อสถานที่ที่รับเด็กฝึกงานให้ แต่ตัวเราจะต้องเป็นคนไปติดต่อขอฝึกงานกับทางสถานที่นั้นๆเอง ต้องเก็บชั่วโมงเลี้ยงเด็กให้ได้ ขั้นต่ำ400ชั่วโมง (เช่น ถ้าฝึกงานวันละ 8 ชั่วโมงต่อวัน ก็ต้องฝึกประมาณ 5สัปดาห์ ถึงจะครบ400ชั่วโมง) ใครยิ่งมากยิ่งดีถือว่ามีประสบการณ์เยอะ ระหว่างฝึกก็ควรจะถ่ายรูปเก็บไว้ด้วยค่ะ เพราะเราจะต้องเอามาประกอบทำวิดีโอและโปรไฟล์สำหรับใครที่ยังขับรถไม่เป็นก็ต้องไปฝึกขับรถและทำใบขับขี่เพราะบางบ้านก็อาจจะต้องการพี่เลี้ยงที่สามารถขับรถรับส่งเด็กๆไปโรงเรียนได้ จากนั้นการดำเนินเอกสารต่างๆทางเอเจนก็จะช่วยเหลือเราอีกทีค่ะ

## กฏของออแพร์  
สำหรับออแพร์อเมริกา จะต้องมีอายุไม่ต่ำกว่า18ปีและไม่เกิน 26 ปี บริบูรณ์ ทำงาน45ชั่วโมงต่อสัปดาห์ สัปดาห์ละ $195 หรือ $780 ต่อเดือน ก็ตกประมาณเดือนละ 26000-27000 บาทไทย และมีข้อบังคับว่าเราจะต้องลงเรียนอะไรก็ได้ เพราะเราจะได้j1วีซ่า ซึ่งเป็นนักเรียนแลกเปลี่ยนค่ะ โดยโฮสจะเป็นผู้ออกค่าใช้จ่ายให้$500ตามกฏ ถ้าคอร์สเรียนที่เราต้องการจะลงเรียนมีราคามากกว่า$500นั้น เราก็จะต้องออกค่าใช้จ่ายส่วนต่างเอง หรือบางบ้านถ้าโฮสใจดีหน่อยอาจจะช่วยออกให้ก็ได้ค่ะ  ส่วนจะเริ่มและเลิกงานกี่โมงหรือจะหยุดวันไหน อันนี้แล้วแต่จะตกลงกันกับโฮสแฟมิลี่ค่ะ

## ข้อดีและข้อเสียจากการเป็นออแพร์  
แน่นอนว่าข้อดีก็คือการได้เที่ยวต่างประเทศ ได้พัฒนาภาษา ได้เรียนรู้ประสบการณ์ใหม่ๆ ถ้าประหยัดๆหน่อยก็อาจจะมีเงินเก็บกลับบ้านอยู่พอตัว
แลกกับข้อเสียคือ ต้องห่างบ้าน ห่างครอบครัว หรือถ้ามีแฟนบางคนก็อาจจะถึงขั้นต้องเลิกกันแฟนถ้าความสัมพันธ์ไม่เหนียวแน่นพอ เมื่อพอไปถึงแล้วก็ต้องเสี่ยงกับการอยู่กับโฮสแฟมมิลี่ซึ่งเหมือนกับคนแปลกหน้าที่ไม่รู้จะเข้ากันได้รึป่าว ถ้าไม่โอเคก็จะต้องรีแมชหรือย้ายบ้านนั่นเอง แล้วจะต้องเสี่ยงเอาดาบหน้ากับบ้านใหม่อีก แต่ถ้าได้โฮสดีก็โชคดีไปค่ะ และอีกข้อเสียหนึ่งจากประสบการณ์ส่วนตัวคือ เวลาต้องกลับไทยก็จะคิดถึงเด็กมากๆค่ะ อันนี้สำหรับคนที่แฮปปี้กับครอบครัวโฮสนะ

## โฮสแฟมิลี่และเด็กๆ    
ตอนแรกได้โฮสเป็นพ่อม่าย รับออแพสองคนเพราะโฮสไม่มีเวลาดูลูกเลย พูดง่ายๆว่าต้องการให้ดูแลลูกเค้าทั้งวันทั้งคืน เลยต้องใช้ออแพสองคนสลับกันเลี้ยงเด็กสองคน เบบี้อายุ9เดือนชื่อโคเท่น กับคนโต4ขวบ ชื่อเคเดน สองคนนี้น่ารักมาก เลี้ยงง่าย รักและเชื่อฟังเรา คนโตฉลาดมากถึงฉลาดเกินไป55 ด้วยความที่พ่อแม่เลิกกัน เด็กก็จะค่อนข้างมีปัญหา ก็จะเรียกร้องความสนใจหน่อยๆ เวลาอยู่กับพ่อบอกรักพ่อ ไม่รักแม่ เวลาอยู่กับแม่บอกรักแม่ ไม่รักพ่อ เอ้า ไหงอย่างงั้นละลูก อ้อนพี่เลี้ยง อยากให้เรารัก อยากให้เราอยู่กับเค้า ก็จะทำดีและเชื่อฟังเรา ก็เป็นโชคดีของเราไป ส่วนคนเล็กยังพูดไม่ได้ก็จะไม่มีอะไรมาก ส่วนตัวเราชอบเด็กเล็กมากกว่า ก็จะรักคนเล็กเหมือนลูก รักคนโตเหมือนหลาน แต่เวลาให้อะไรก็จะให้เหมือนๆกัน ต้องแสดงออกว่ารักเท่าๆกัน มีพี่เลี้ยงสองคนก็เทคไปเลย คนละคน แฟร์ๆ ระหว่างที่อยู่นี่พ่อแม่เด็กก็ขึ้นศาลกันมาตลอด แม่เด็กฟ้องเอาลูกไปเลี้ยง สุดท้ายพ่อเด็กล้มละลาย ไม่มีเงินสู้คดี ไม่มีเงินจ้างออแพ เลยต้องยกเลิกออแพ ความซวยก็เลยมาตกที่เรา เรามีเวลาหาบ้านใหม่สองอาทิตย์ถ้าหาไม่ได้ก็ต้องกลับไทย สุดท้ายหาไม่ได้จ้า เลยลองขอแม่เด็กไปทำงานด้วย ปรากฏว่านางโอเค แต่ว่าเค้าไม่อยากจ่ายค่าโครงการออแพ ซึ่งแพงมาก เค้าเลยให้เราเปลี่ยนวีซ่าเป็นท่องเที่ยวและทำงานเหมือนออแพและข้อตกลงเหมือนเดิมทุกอย่าง เพิ่มเติมคือโฮสให้เราทำงานพิเศษเพิ่ม จุดเปลี่ยนมันอยู่ตรงนี้ เพราะรายได้ก็เพิ่มขึ้นมาเป็นเท่าตัว

## เป็นออแพร์ต้องทำอะไรบ้าง?
อันนี้แล้วแต่จะตกลงกันกับโฮสแฟมิลี่ บางบ้านก็อาจจะพลัดกันเลี้ยงกับพ่อแม่เด็ก แต่สำหรับเราอย่างที่บอกค่ะว่ามีออแพร์2คนก็แบ่งกันไปเช้าเย็น แต่เหลือออแพคนเดียวแล้วก็จะพลัดกันกับแม่เด็กค่ะ  เราจะดูแลเด็กตั้งแต่ตื่นนอน พาไปแปรงฟัน เปลี่ยนแพมเพิส และหาเบรคฟัสอาหารเช้าให้ ส่วนมากง่ายๆก็แค่นมกับคอนเฟรค เสร็จแล้วก็เครียทำความสะอาดโต้ะอาหาร ล้างจาน จัดหาเสื้อผ้าให้เปลี่ยน เตรียมกระเป๋า ของว่าง ข้าวกล่อง และพาเด็กไปส่งที่โรงเรียน หลังเลิกเรียนก็ไปรับแล้วเตรียมอาหารเย็น เช่น ข้าวต้ม ข้าวห่อสาหร่าย ข้าวผัด ผัดมักกะโรนี สปาเก้ตตี้
ถ้าวันที่เด็กไม่ได้ไปโรงเรียนก็มีทำอาหารหลางวันเพิ่ม และ พาเด็กนอนกลางวัน ตื่นมาก็เตรียมอาหารเย็นวนไปค่ะ พูดง่ายๆหน้าที่หลักก็คือเป็นแม่ครัว ระหว่างที่เราทำอาหารหรือทำความสะอาดหลังจากกินเสร็จ ก็จะให้รีแลกซ์ไปพลางๆเช่น เล่นบ้างดูทีวีบ้าง หลังจากนั้นก็จะพาเด็กทำการบ้าน  แล้วอาบน้ำแปรงฟัน พาเข้านอน อ่อ เรานอนกับเด็กด้วย ความจริงไม่จำเป็นก็ได้แต่อันนี้ความชอบส่วนตัวค่ะ ไม่คิดค่าชั่วโมงเพิ่มแต่อย่างใด  ว่างๆโฮสก็จะพาเด็กๆไปเที่ยวนอกบ้านบ้าง เช่นไปทะเล ไปสวนสัตว์ ไปสวนสนุก ไปว่ายน้ำ อะไรประมาณนี้ เราจะไปหรือไม่ไปก็ได้แต่เราก็ไปหมดค่ะ ถือว่าเป็นการไปเที่ยวด้วยในตัว
