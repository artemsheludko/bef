---
layout: post
title: "India - Goa"
img: 14goa/cover.jpg # Add image post (optional)
date: 2017-11-18 13:00:00 +0700
description: เที่ยวไปบ่นไป เมื่ออินเดียไม่ได้ถูกอย่างที่คิด ตามติดชีวิต 10 วัน ใน Goa หนึ่งในเมืองท่องเที่ยวยอดฮิตของอินเดีย   
tag: [Travel, Blogging, beach, Goa, India, กาว่า, อินเดีย]
---

เนื่องด้วยเรากับแฟนวางแพลนจะไปอินเดียกันเพื่อจะไปเจอคุณพ่อของคุณแฟนที่นั่นและถือโอกาสเที่ยวไปในตัว จุดหมายที่แรกที่เราตั้งใจจะไปกันก็คือเมือง Goa หรือ กาว่า เป็นเมืองท่องเที่ยวที่ขึ้นชื่อเมืองหนึ่งในอินเดีย เพราะติดทะเล (อารมณ์ตอนแรกคิดว่าน่าจะประมาณภูเก็ตของบ้านเรา) แต่ที่นี่จะไม่มีเครื่องบินจากกรุงเทพไปลง เลยต้องไปต่อเครื่องที่ไหนสักแห่งในอินเดีย เราเลยเลือกไปต่อเครื่องที่เมือง Kolkata เพราะค่าตั๋วถูกสุด โดยใช้เวลาบินจากกรุงเทพ 3 ชั่วโมง รอเครื่องอีก 6 ชั่วโมง และบินจาก Kolkata ไป Goa อีก 3 ชั่วโมง รวมแล้วก็ 12 ชั่วโมง งานนี้เพลียสุดๆค่ะ

![Image of the plane view ]({{ site.url }}/assets/img/14goa/1.jpg)

เราจองเครื่องสายการบิน Indigo Air พอไปถึงสนามบิน เป็นครั้งแรกที่หงุดหงิดกับการเช็คอินมาก คุยกับแอร์กราวอยู่นานกว่าจะได้ผ่าน คือเราไม่รู้ว่าจะกลับวันไหนเลยยังไม่ได้ซื้อตั๋วกลับ พนักงานก็จะเอาตั๋ว เอาที่อยู่ที่พัก เอารายละเอียดทุกอย่างให้ได้ เพื่อจะได้เมคชัวร์ว่าเราจะไม่ติดตม.ที่อินเดียหรือไปแล้วไม่ยอมกลับ โอ้ยย ถ้าเป็นประเทศอื่นว่าไปอย่าง นี่ไปอินเดียนะ ไม่ได้จะดูถูกแต่คงไม่ไปอยู่ทั้งชีวิตหรอกค่ะ เราก็เลยต้องออกมานั่งจองตั๋วขากลับใหม่ เสียเวลาไปอีก

![Image of Kolkata airport]({{ site.url }}/assets/img/14goa/2.jpg)

อีกเรื่องที่หงุดหงิดคือ กระเป๋าเราขนาดแครี่ออนปกติ หนัก 9 กิโล แต่สายการบินให้เอาขึ้นเครื่องได้ 7 กิโล (ซึ่งบางสายการบินก็อนุญาติให้เอาขึ้นเครื่องได้ 10 กิโล) ของเราเกินมาแค่ 2 กิโล พนักงานก็บังคับให้โหลดลงเครื่อง เข้าใจว่าต้องเคารพกฏของสายการบิน แต่เครื่องก็เครื่องลำเดียวกัน มันก็ไม่ได้ทำให้ต่างกันตรงไหน ไม่เข้าใจว่าจะให้เสียเวลาโหลดเพื่อ? ถึงแม้จะไม่ได้มีค่าใช้จ่ายเพิ่มแต่สาเหตุที่ไม่อยากโหลดกระเป๋า คือเราอุตส่าพยายามไม่เอาของไปเยอะ เพราะจะได้เดินทางไปไหนมาไหนสะดวกและไม่ต้องมารอโหลดกระเป๋า รอรับกระเป๋า โดนโยนกระเป๋า เสี่ยงกระเป๋าหาย ดีนะที่เผื่อเวลาไว้ไม่งั้นคงตกเครื่องเพราะพนักงานแน่นอน

![Image of Kolkata airport]({{ site.url }}/assets/img/14goa/3.jpg)

สุดท้ายพอไปถึงตม.ที่อินเดียก็ไม่ได้ถามอะไรซักคำ ตั๋วขากลับ ที่พักอะไรก็ไม่ได้ขอดู เดินผ่านเข้าไปได้อย่างสบายๆ ส่วนบรรยากาศสนามบินของที่นี่ เห็นแล้วก็แอบตลกนิดๆ จอดรถเข็นกันระเกะระกะเต็มไปหมด แม้แต่ในสนามบินก็ไม่เคร่งเรื่องความมีระเบียบ

![Image of Goa]({{ site.url }}/assets/img/14goa/4.jpg)

พอลงเครื่องมาก็ต่อแท็กซี่ไปยังที่พัก ซึ่งไกลพอสมควร เดินทางประมาณหนึ่งชั่วโมง ค่าแท็กซี่ 1400 รูปี หรือ 700 บาท (วิธีคิดเงินง่ายๆของที่นี่ก็คือหาร 2 ก็จะเท่ากับค่าเงินบาทไทยค่ะ)

![Image of Goa]({{ site.url }}/assets/img/14goa/5.jpg)

การจราจรที่นี่เรียกได้ว่าน่าลำคาณมาก จะได้ยินเสียงบีบแตรตลอดเวลาตลอดทาง เป็นเรื่องปกติของบ้านเค้าไปแล้ว

![Image of kfc in Goa]({{ site.url }}/assets/img/14goa/6.jpg)

ระหว่างเดินทางไปยังที่พักนั่งรถผ่านร้านเคเอฟซีที่นี่น่ารักมาก แอบถ่ายมาทัน ได้บรรยากาศความเป็นอินเดียสุดๆ

![Image of pizza hut in Goa]({{ site.url }}/assets/img/14goa/7.jpg)

![Image of Goa]({{ site.url }}/assets/img/14goa/8.jpg)

ที่นี่ถือว่าเป็นย่านที่ค่อนข้างแพงเมื่อเทียบกับเมืองอื่นของอินเดียเพราะถือเป็นเมืองท่องเที่ยวที่ติดทะเล

![Image of Veronica Guest House]({{ site.url }}/assets/img/14goa/9.jpg)

มาถึงที่พัก แฟนจองโรงแรม Veronica Guest House ผ่าน AGODA ไว้ 2 คืน ในราคาคืนละ 1900 รูปี หรือประมาณ 950 บาทไทย บรรยากาศของห้องนอนและห้องน้ำก็จะเป็นประมาณนี้ค่ะ ถือว่าเกรดกลางๆ กะลองไปหาที่อื่นถูกและดีกว่า ปรากฏว่ามีแต่แพงกว่าทั้งนั้น เลยอยู่ที่เดิมต่อไปอีกทั้งอาทิตย์ ได้ราคาลดเหลือคืนละ 1700 รูปี หรือ 850 บาท มีบาร์และร้านอาหาร ส่วนมากก็จะฝากท้องไว้ที่นี่แหละค่ะ

![Image of Novotel Resort in Goa]({{ site.url }}/assets/img/14goa/10.jpg)

เมื่อเทียบกับโนโวเทล (โรงแรมที่พ่อแฟนอยู่) ในราคาคืนละ 6 พันกว่าบาท ถือว่าดีกว่าโรงแรมที่เราอยู่มากแต่ก็แพงเกินใช่เหตุ ปกติคุณพ่อแฟนจะนอนแต่โรงแรม 5 ดาว เมื่อเทียบกับที่อื่น แกบอกว่าที่นี่แย่ที่สุดเท่าที่เคยนอนมาแล้ว lol

![Image of restaurants in Goa]({{ site.url }}/assets/img/14goa/11.jpg)

บรรยากาศร้านอาหารที่แวะเวียนไปกินมาค่ะ ส่วนใหญ่เราจะเข้าร้านอาหารกันทุกมื้อ ไม่ได้จะโอเวอร์หรืออะไรแต่ไม่กล้ากินร้านข้างทางเพราะมันดูไม่ค่อยสะอาดจริงๆ ซึ่งคุณแฟนเราก็ท้องเสียง่ายเหลือเกิน สำหรับราคาอาหารที่นี่อาจจะแพงกว่าบ้านเรานิดหน่อยหรือพอๆกัน เช่น ข้าวปล่าวจานละ 70 รูปี หรือ 35 บาท (แต่ให้มาเยอะอยู่ค่ะจานนึงสำหรับเราแบ่งกันกินได้ 2 คน) กับข้าวอย่างละ 200-500 รูปี  น้ำเปล่าขวดละ 30 รูปี น้ำผลไม้ 100-200 รูปี ตกมื้อละ 600-800 รูปี หรือ 300-400 บาท ต่อมื้อธรรมดาๆ

![Image of foods Goa]({{ site.url }}/assets/img/14goa/12.jpg)

ตอนแรกไม่เคยคิดว่าจะชอบอาหารแขก กะว่าน้ำหนักลดแน่ๆงานนี้ แต่พอมาลองแล้วมันก็ไม่ได้แย่นะ กลับติดใจไปอีก ข้าวราดแกงกับโรตี คืออร่อยมากก น้ำหนักขึ้นสิค่ะ มีแต่แป้งกับแป้ง กะทิและน้ำมันงี้

![Image of sushi restaurant in Goa]({{ site.url }}/assets/img/14goa/13.jpg)

และที่ขาดไม่ได้เลยก็คือ ซูซิ อีกตามเคยค่ะ อย่างที่บอก ไม่ว่าจะไปที่ไหนก็ต้องได้กินซูซิ แต่บอกเลยที่นี่แพงก็แพงแถมไม่ได้อร่อยอย่างที่คิด คือร้านดูดีแต่รสชาติอาหารแย่มาก ไม่ผ่านนะค่ะ

![Image of the beach Goa]({{ site.url }}/assets/img/14goa/14.jpg)

และแล้วก็ถึงเวลามาสำรวจทะเล ปรากฏว่า ก็งั้นๆค่ะ ไม่ได้สวยสมคำล่ำลืออย่างที่คิด ถ้าจะให้เปรียบก็คงประมาณบางแสนบ้านเรา คนเยอะมาก พลุกพล่านวุ่นวาย น้ำไม่ได้ใสเท่าไหร่ แม้กระทั่งวัวยังมานอนอาบแดด lol จุดนี้ไม่กล้าลงเล่นน้ำทะเลเลยจ้า

![Image of the beach in Goa]({{ site.url }}/assets/img/14goa/15.jpg)

เตียงนอนริมชายหาดเค้าไฮโซอยู่นะเออ มีความคงเอกลักษณ์ของความเป็นอินเดีย

![Image of the beach in Goa]({{ site.url }}/assets/img/14goa/16.jpg)

บรรยากาศชายทะเลยามค่ำคืน ก็จะมีร้านอาหารเรียงรายเต็มไปหมด เปิดเพลงกันสนุกสนานน่านั่งดีเดียวเชียว เสียอย่าเดียวคือพนักงานน่าลำคานไปหน่อยค่ะ เดินผ่านทีก็จะเรียกให้นั่งอยู่นั่น พอปฏิเสธไปก็ยังมาตื้ออยู่ คือถ้าไม่ตื้อมากก็อาจจะแวะแล้วก็ได้นะ

![Image of the beach in Goa at night]({{ site.url }}/assets/img/14goa/17.jpg)

จบทริป เมือง Goa สรุปแล้วก็เฉยๆค่ะ ไม่ได้ประทับใจอะไรเท่าไหร่ เที่ยวทะเลที่เมืองไทยเรายังสวยกว่ามาก ราคาก็ไม่ได้ถูกอย่างที่คิด ถือซะว่าเป็นประสบการณ์ใหม่ๆไปแล้วกัน เจอกันโพสหน้าไปต่อกันที่เมืองนิวเดลีค่า >> <a href="/india-newdehli/" target="blank">New Delhi post</a>

### สรุปค่าใช้จ่าย (2 คน 10 วัน)    
- ค่าตั๋วเครื่องบิน จากกรุงเทพ ไป Kolkata และจาก Kolkata ไป Goa 2 คน = 13000 บาท  
- ค่าแท็กซี่ไปกลับสนามบิน-ที่พัก เที่ยวละ 700 * 2 เที่ยว  = 1400 บาท
- ค่าที่พัก 10 วัน = 8700 บาท  
- ค่าอาหารเฉลี่ยประมาณวันละพัน * 10 วัน = 10000 บาท  
- ค่าเช่ามอไซวันละ 150 บาท * 10 วัน = 1500 บาท  
### รวมแล้วค่าเสียหายทั้งหมดประมาณ 34,600 บาทไทย! (ตกใจมากT_T)

**รูปจากกล้อง sony a5100 (กล้องสด ไม่มีการปรับแต่งอะไรใดๆทั้งสิ้น)
