---
layout: post
title: "India - Srinagar"
img: 16srinagar/cover.jpg # Add image post (optional)
date: 2017-11-29 13:42:00 +0700
description:
tag: [Travel, Blogging]
---

ต่อจากโพสที่แล้ว พนักงานโฮสเทลขายทัวร์ไปหิมาลัย 4 วัน 3 คืน ในราคาคนละ 12000 รูปี (หรือประมาณ 6000 บาทไทย ต่อคน) รวมตั๋วเครื่องบิน รถรับส่งสนามบิน ที่พัก 3 คืน และอาหารวันละ 3 มื้อ (ที่จริงก็ได้กินแค่ 2 มื้อ เช้า-เย็น เพราะกลางวันไม่เคยได้อยู่ห้องค่ะ)

![my photo]({{ site.url }}/assets/img/16srinagar/1.jpg)

ระหว่างอยู่บนเครื่องบิน ของจริงคือสวยกว่าในรูปมาก เทือกเขาที่ปกคลุมไปด้วยหิมะ และมีก้อนเมฆลอยไปลอยมา ตื่นเต้นมาก อย่างกับในหนัง

![my photo]({{ site.url }}/assets/img/16srinagar/2.jpg)

พอมาถึงก็จะมีรถแท็กซี่มารอรับอยู่แล้ว แต่ชอบมีพวกหวังดีมาคอยถือกระเป๋าให้ เทคแคร์พาไปที่รถแท็กซี่ วุ่นวายไปหมด สรุปก็เพราะหวังทิปนั่นเอง อินเดียนี่ไม่มีอะไรฟรีค่ะ

![my photo]({{ site.url }}/assets/img/16srinagar/3.jpg)

บรรยากาศข้างทางถ่ายตอนนั่งรถไปยังที่พัก ความรู้สึกแรกที่มาถึงที่นี่คือมันไม่เหมือนเมืองอินเดียเลย บรรยากาศดีกว่าในเมืองมากๆ บ้านเมืองก็สะอาดกว่า อากาศเย็นๆและสดชื่นกว่า เหมือนมาคนละประเทศ

![my photo]({{ site.url }}/assets/img/16srinagar/4.jpg)

ลงรถมาก็มาขึ้นเรือต่อ ลักษณะเรือก็จะประมานนี้ เป็นเรือลำเล็กๆนั่งได้แค่ไม่กี่คน

![my photo]({{ site.url }}/assets/img/16srinagar/5.jpg)

ระหว่างนั่งเรือมาก็จะเห็นเรือขนาดกลางๆเต็มไปหมด เป็นโรงแรมที่อยู่ในเรือ เรียกว่า house boat ซึ่งเราก็จะมาพักกันในที่แบบนี้เช่นกันค่ะ

![my photo]({{ site.url }}/assets/img/16srinagar/6.jpg)

มาถึงที่พัก มีห้องรับแขก ห้องทานอาหาร มีห้องพัก 3 ห้อง และห้องน้ำมีอ่างแบบจากุชชี่ ลุงที่ดูแลนี่บอกว่าปกติถ้าไม่ได้จองทริปมา เค้าคิดกันคืนละ 6000 รูปี หรือ 3000 บาทไทย ราคานี่พอกับโรงแรมห้าดาว ซึ่งมันค่อยข้างจะโอเว่อร์เกินไปหน่อยเพราะมันก็ไม่ได้หรูหราขนาดนั้น

![my photo]({{ site.url }}/assets/img/16srinagar/7.jpg)

ลุงที่ดูแลที่พักเอาเสื้อกันหนาวแบบชาวอินเดียมาให้แฟนใส่ รวมทั้งเราด้วย บางทีเราก็แยกไม่ออกว่าเค้ามาดีจริงๆหรือหวังทิป และทุกครั้งที่ทำอะไรสักอย่างให้เรา ลุงก็จะขอให้เขียนรีวิวให้ พูดบ่อยมากจนแฟนเราอึดอัด ปกติแฟนเราเป็นคนเขียนรีวิวให้อยู่แล้วไม่ต้องขอก็เขียน ดีไม่ดีก็ตามความจริงเลย

![my photo]({{ site.url }}/assets/img/16srinagar/8.jpg)

เจ้าของที่พักแนะนำให้นั่งเรือชมรอบอ่าว ถือเป็นกิจกรรมหนึ่งที่นักท่องเที่ยวส่วนใหญ่เค้าทำกัน โดยมีค่าใช้จ่าย 1000 รูปี หรือ 500 บาท ประมาณ 2-3 ชั่วโมง บนเรือมีแค่เรากับแฟนและคนพายเรือ ส่วนตัวสุดๆ บรรยากาศดีมากๆแต่หนาวไปหน่อย หมอกลงจนแทบไม่เห็นภูเขา

![my photo]({{ site.url }}/assets/img/16srinagar/9.jpg)

![my photo]({{ site.url }}/assets/img/16srinagar/10.jpg)

บรรยากาศรอบๆก็จะเป็นประมาณนี้ค่ะ ระหว่างทางก็จะมีคนขายพายเรือเข้ามาขายของตลอดจนความส่วนตัวหายไป

![my photo]({{ site.url }}/assets/img/16srinagar/11.jpg)

![my photo]({{ site.url }}/assets/img/16srinagar/12.jpg)

![my photo]({{ site.url }}/assets/img/16srinagar/13.jpg)

![my photo]({{ site.url }}/assets/img/16srinagar/14.jpg)

![my photo]({{ site.url }}/assets/img/16srinagar/15.jpg)

![my photo]({{ site.url }}/assets/img/16srinagar/16.jpg)

มีร้านขายของข้างทางบ้างปะปราย ส่วนมากเป็นเสื้อผ้า ของฝาก ของแฮนด์เมค

![my photo]({{ site.url }}/assets/img/16srinagar/17.jpg)

![my photo]({{ site.url }}/assets/img/16srinagar/18.jpg)

![my photo]({{ site.url }}/assets/img/16srinagar/19.jpg)

เราเหมารถจากทางโรงแรมขึ้นไปบนเขาในราคา 4000 รูปี ไปกลับ 5 ชั่วโมง พอไปถึงก็มีคนเข้ามาเสนอให้ขี่ม้าขึ้นเขาในเราคาคนละ 800 รูปี หรือประมาณ 400 บาท แต่เรามีตังติดตัวไปแค่ 1000 รูปี เพราะไม่คิดว่าจะต้องมาจ่ายอะไรแล้ว สุดท้ายเจ้าของม้าก็เลยลดให้ 2 คน 1000 ก็ 1000 จริงๆเราก็อยากให้เพิ่ม เพราะม้าเดินขึ้นเขาไกลอยู่ แถมเป็นหิมะอีก รู้สึกแย่ที่ใช้แรงงานม้า แต่ให้เดินเองก็คงไม่ไหวเหมือนกัน ถือซะว่าเป็นประสบการณ์ครั้งหนึ่งในชีวิตที่ได้ขี่ม้าแล้วกัน คนคุมม้าก็เทคแคร์เราดีมาก ไม่บ่นสักคำ เป็นครั้งแรกที่อยากให้ทิปมากแต่เราไม่มีตังติดตัวกันแล้วจริงๆ

![my photo]({{ site.url }}/assets/img/16srinagar/20.jpg)

สาเหตุของการมาหิมาลัยในครั้งนี้คือ ตอนไปเชียงใหม่กับคุณแฟน นางก็ทำแต่งานไม่ได้ไปเที่ยวไหนเลย จนมาถึงวันสุดท้ายในเชียงใหม่ อินี่ก็เลยบ่นค่ะ ไหนความเชียงใหม่ของชั้น ไหนความป่าเขายอดดอย แฟนก็เลยบอกว่า โอเค งั้นคืนนี้จะพาขี้นดอยสุเทพ ถ้าไม่ได้ไปจะพาไปเขาหิมาลัยแทน สรุปนางก็พาไปค่ะ แต่พอดีดอยปิดเพราะทหารฝึกอะไรสักอย่าง ส่วนตัวเราก็ไม่ได้จริงจังไรมาก แต่ในที่สุด นางพามาจริงๆ วู้ววว

![my photo]({{ site.url }}/assets/img/16srinagar/21.jpg)

บรรยากาศรอบๆก็จะเป็นประมาณนี้ค่ะ ภูเขาที่ปกคลุมไปด้วยหิมะขาวโพนไปหมด สวยมากๆ อากาศก็หนาวมากเช่นกัน อยากอยู่นานๆกว่านี้แต่ก็ทนหนาวไม่ไหว ได้แค่ถ่ายๆรูปแล้วก็กลับ

![my photo]({{ site.url }}/assets/img/16srinagar/22.jpg)
![my photo]({{ site.url }}/assets/img/16srinagar/23.jpg)
![my photo]({{ site.url }}/assets/img/16srinagar/24.jpg)
![my photo]({{ site.url }}/assets/img/16srinagar/25.jpg)
![my photo]({{ site.url }}/assets/img/16srinagar/26.jpg)
![my photo]({{ site.url }}/assets/img/16srinagar/27.jpg)
![my photo]({{ site.url }}/assets/img/16srinagar/28.jpg)
![my photo]({{ site.url }}/assets/img/16srinagar/29.jpg)
![my photo]({{ site.url }}/assets/img/16srinagar/30.jpg)
![my photo]({{ site.url }}/assets/img/16srinagar/31.jpg)
![my photo]({{ site.url }}/assets/img/16srinagar/32.jpg)
![my photo]({{ site.url }}/assets/img/16srinagar/33.jpg)
![my photo]({{ site.url }}/assets/img/16srinagar/34.jpg)

สรุปค่าใช้จ่าย  
ตั๋วเครื่องบิน อาหารและที่พัก 4วัน3คืน 2คน 12000 บาท  
ค่านั่งเรือรอบอ่าว 500บาท  
ค่ารถขึ้นไปบนเขาหิมาลัยไป (ไป-กลับ) 2000 บาท  
ค่าขี่ม้า 2 คน 500 บาท  
รวม 15000 บาท  

**รูปจากกล้อง sony a5100 (กล้องสด ไม่มีการปรับแต่งอะไรใดๆทั้งสิ้น
