---
layout: post
title: "India - Srinagar"
img: 16srinagar/cover.jpg # Add image post (optional)
date: 2017-11-29 13:00:00 +0700
description: 4 วัน 3 คืน ในเมืองศรีนครา ตะลุยเถือกเขาหิมาลัยที่ปกคลุมไปด้วยหิมะ นอนบนเรือ House boat และบรรยากาศสุดโรแมนติก
tag: [Travel, Blogging, Himalaya, Mountains, Srinagar, India, House boat, หิมาลัย, อินเดีย ]
---

ต่อจากโพสที่แล้วที่เมืองนิวเดลี ซึ่งเราซื้อทัวร์จากพนักงานโฮสเทลไปหิมาลัย 4 วัน 3 คืน ในราคาคนละ 12000 รูปี (หรือประมาณ 6000 บาทไทย/ต่อคน) รวมตั๋วเครื่องบิน รถรับส่งจากสนามบิน ที่พัก 3 คืน และอาหารวันละ 3 มื้อ (ที่จริงก็ได้กินแค่ 2 มื้อ เช้า-เย็น เพราะกลางวันไม่เคยได้อยู่ห้องค่ะ)

![my photo]({{ site.url }}/assets/img/16srinagar/1.jpg)

ระหว่างอยู่บนเครื่องบิน ของจริงคือสวยกว่าในรูปมาก เทือกเขาที่ปกคลุมไปด้วยหิมะ และมีก้อนเมฆลอยไปลอยมา ตื่นเต้นมาก อย่างกับในหนัง

![my photo]({{ site.url }}/assets/img/16srinagar/2.jpg)

พอมาถึงก็จะมีรถจากทางโรงแรมมารอรับอยู่แล้ว แต่จะมีพวกผู้หวังดีมาคอยถือกระเป๋าให้ เทคแคร์พาไปขึ้นรถแท็กซี่ วุ่นวายไปหมด สรุปก็เพราะหวังทิปนั่นเอง อินเดียนี่ไม่มีอะไรฟรีค่ะ

![my photo]({{ site.url }}/assets/img/16srinagar/3.jpg)

บรรยากาศข้างทางถ่ายตอนนั่งรถไปยังที่พัก ความรู้สึกแรกที่มาถึงที่นี่คือมันไม่เหมือนเมืองอินเดียเลย บรรยากาศดีกว่าในเมืองมากๆ บ้านเมืองก็สะอาดกว่า อากาศเย็นและสดชื่นกว่า เหมือนมาคนละประเทศ รู้สึกตื่นเต้นขึ้นมาทันที

![my photo]({{ site.url }}/assets/img/16srinagar/4.jpg)

ลงรถมาก็มาขึ้นเรือต่อ ลักษณะเรือก็จะประมาณนี้ค่ะ เป็นเรือลำเล็กๆนั่งได้แค่ 2-3 คน บรรยากาศโรแมนติกมากๆ

![my photo]({{ site.url }}/assets/img/16srinagar/5.jpg)

ระหว่างนั่งเรือเล็กไปยังที่พักก็จะเห็นเรือขนาดกลางๆเต็มไปหมด ซึ่งเป็นโรงแรมที่อยู่ในเรือค่ะ เรียกว่า house boat ซึ่งเราก็จะมาพักกันในที่แบบนี้เช่นกัน เป็นครั้งแรกเลยที่จะได้นอนบนเรือบ้านแบบนี้ มีความตื่นเต้นอีกแล้วว

![my photo]({{ site.url }}/assets/img/16srinagar/6.jpg)

มาถึงที่พัก บนเรือมีห้องพัก 3 ห้อง มีห้องรับแขก ห้องทานอาหาร พร้อมอ่างอาบน้ำ แถมมีผ้าห่มฮิตเตอร์ให้ด้วย ลุงที่ดูแลที่นี่บอกว่าปกติถ้าไม่ได้จองทริปมา เค้าคิดกันคืนละ 6000 รูปี หรือ 3000 บาทไทย ราคานี่พอกับโรงแรมห้าดาวเลยค่า ซึ่งมันค่อยข้างจะโอเว่อร์เกินไปหน่อยเพราะมันก็ไม่ได้หรูหราขนาดนั้นเน้อ แอบมาเช็คในเว็บราคาไม่เกินหนึ่งพันบาท หลอกดาวอีกแล้ว เท่านั้นไม่พอตกเย็นมาก็จะได้ยินเสียงละมาดเป็นชั่วโมง ส่วนตัวไม่ได้ลบหลู่แต่ไม่ค่อยชอบเท่าไหร่ ความรู้สึกแบบมันจะหลอนๆหน่อย

![my photo]({{ site.url }}/assets/img/16srinagar/7.jpg)

ลุงที่ดูแลที่พักเอาเสื้อกันหนาวแบบชาวอินเดียมาให้เรากับแฟนใส่ บางทีเราก็แยกไม่ออกว่าเค้าหวังดีจริงๆหรือหวังทิป และทุกครั้งที่เจอลุงก็จะชอบขอให้แฟนเราเขียนรีวิวให้ พูดบ่อยมากจนแฟนเราลำคาญ ปกตินางก็จะเขียนรีวิวให้อยู่แล้วไม่ต้องขอก็เขียนค่า แต่ดีไม่ดีก็ว่าไปตามความจริงนะจ้ะ

![my photo]({{ site.url }}/assets/img/16srinagar/8.jpg)

นอกจากนั้นเจ้าของที่พักก็แนะนำให้นั่งเรือชมรอบอ่าว ถือเป็นกิจกรรมหนึ่งที่นักท่องเที่ยวส่วนใหญ่เค้าทำกัน โดยมีค่าใช้จ่าย 1000 รูปี หรือ 500 บาท มีคนพายเรือให้ประมาณ 2-3 ชั่วโมง เราก็เลยตกลงค่ะ ซึ่งบนเรือก็จะมีแค่เรากับแฟนและคนพายเรือเท่านั้น บรรยากาศดีมากๆแต่แอบหนาวไปหน่อย หมอกลงจนแทบไม่เห็นภูเขาเลย

![my photo]({{ site.url }}/assets/img/16srinagar/9.jpg)

![my photo]({{ site.url }}/assets/img/16srinagar/10.jpg)

ก่อนมาลุงที่ดูแลที่พักบอกว่า ระหว่างทางก็จะมีคนพายเรือเข้ามาขายของก็ไม่ต้องไปซื้อ ถ้าอยากได้อะไรเดี๋ยวแกหามาให้ และแล้วก็จริงค่ะ มีคนเข้ามาขายของตลอดทางจนความส่วนตัวหายไป ต้องคอยปฏิเสธตลอด เหมือนตลาดน้ำดีๆนี่เอง

![my photo]({{ site.url }}/assets/img/16srinagar/11.jpg)

ที่ลุงไม่ให้ซื้อของกับคนอื่นเพราะลุงจะให้ซื้อกับพรรคพวกตัวเองนั่นเอง และแล้วลุงแกก็พาคนเข้ามาขายของถึงบนเรือที่พัก เซอวิสอย่างดี ไม่ว่าจะเป็นเสื้อกันหนาว หมวก ถุงมือ ผ้าพันคอ เราก็เกรงใจมาก แต่เรามีทุกอย่างแล้วไม่ได้ต้องการอะไรเพิ่ม แต่คุณแฟนยังไม่มีเสื้อกันหนาวก็เลยจัดมา 1 ตัว รวมทั้งถุงมือและหมวกอีก 1 ใบครบเซ็ต  ความรู้สึกเหมือนถูกมัดมือชกยังไงไม่รู้ หอบของมาขายถึงหน้าห้องนอนเลยทีเดียว พอเห็นว่าคุณแฟนเราซื้อ ก็พาพวกมาขายอย่างอื่นอีกจ้า มองบนค่ะเพลีย

![my photo]({{ site.url }}/assets/img/16srinagar/12.jpg)

![my photo]({{ site.url }}/assets/img/16srinagar/13.jpg)

![my photo]({{ site.url }}/assets/img/16srinagar/14.jpg)

![my photo]({{ site.url }}/assets/img/16srinagar/15.jpg)

![my photo]({{ site.url }}/assets/img/16srinagar/16.jpg)

บรรยากาศรอบๆอ่าวก็จะประมาณนี้ค่ะ นอกจากจะมีคนพายเรือขายของแล้ว ยังมีร้านขายของข้างทางบ้างปะปราย ส่วนมากเป็นเสื้อผ้า ของชำ ของฝาก ของแฮนด์เมค บลาๆ

![my photo]({{ site.url }}/assets/img/16srinagar/17.jpg)

![my photo]({{ site.url }}/assets/img/16srinagar/18.jpg)

วันรุ่งขึ้นเราก็เหมารถจากทางที่พักขึ้นไปบนเขาหิมาลัย ใช้ระยะเวลาเดินทางไป-กลับ ประมาณ 5-6 ชั่วโมง ตกลงกันได้ในราคา 4000 รูปี หรือ 2000 บาท ขาดตัว (ไม่รวมทิปคนขับรถที่ก็ต้องให้เป็นทำเนียม ระบุมาด้วยว่าประมาณ 4-500 รูปี) นอกนั้นก็ไม่มีค่าใช้จ่ายอะไรอีกแล้ว ไอเราก็คิดว่าจบค่ะ..

![my photo]({{ site.url }}/assets/img/16srinagar/19.jpg)

ขึ้นไปถึงบนเขา พอจอดรถปั๊บ คนขับรถก็บอกว่ามีคนจะคุยด้วย (เหมือนเตี๊ยมกันมา) แล้วก็มีคนเข้ามาเสนอให้ขี่ม้าขึ้นไปชมวิวบนเขาอีกในเราคาคนละ 800 รูปี มาถึงขนาดนี้แล้วก็อยากอยู่ แต่เราเหลือตังติดตัวไปกันแค่ 1000 รูปี เพราะไม่คิดว่าจะต้องมาจ่ายอะไรอีกแล้ว ไม่ได้ตั้งใจจะต่อราคาแต่อย่างใด แต่มีไม่พอจริงๆ สุดท้ายเจ้าของม้าก็เลยยอมลดให้ 2 คน 1000 เดียว จริงๆเราก็อยากให้เพิ่มนะ เพราะเข้าใจว่าม้าเดินขึ้นเขาไกลอยู่ แถมเป็นหิมะอีก รู้สึกแย่นิดนึงที่ใช้แรงงานม้า แต่ให้เดินเองก็คงไม่ไหวเหมือนกันค่ะ ถือซะว่าเป็นประสบการณ์ครั้งหนึ่งในชีวิตที่ได้ขี่ม้าแล้วกันเนาะ คนคุมม้าก็เทคแคร์เราดีมาก ไม่บ่นสักคำ เป็นครั้งแรกที่อยากให้ทิปมากแต่เราไม่มีตังกันแล้วจริงๆ

![my photo]({{ site.url }}/assets/img/16srinagar/20.jpg)

ขอเล่าถึงสาเหตุของการมาหิมาลัยในครั้งนี้นิดนึงค่ะ คือตอนไปเชียงใหม่กับคุณแฟนคราวที่แล้ว นางก็ทำแต่งานไม่ได้ไปเที่ยวไหนเลย จนมาถึงวันสุดท้ายในเชียงใหม่ อินี่ก็เลยบ่นค่ะ ไหนความเชียงใหม่ของชั้น ไหนความป่าเขายอดดอย คุณแฟนก็เลยบอกว่า โอเค งั้นคืนนี้จะพาขี้นดอยสุเทพ ถ้าไม่ได้ไปจะพาไปเขาหิมาลัยแทน สรุปนางก็พาไปจริงๆค่ะ แต่พอไปแล้วดอยปิดเพราะทหารฝึกอะไรสักอย่าง ส่วนตัวเราก็ไม่ได้จริงจังไรมากคิดว่าแฟนพูดเล่น แต่ในที่สุด นางก็พามาจริงๆ วู้ววว

![my photo]({{ site.url }}/assets/img/16srinagar/21.jpg)

บรรยากาศรอบๆก็จะเป็นประมาณนี้ค่ะ ภูเขาที่ปกคลุมไปด้วยหิมะขาวโพนไปหมด สวยมากๆ อากาศก็หนาวมากเช่นกัน อยากอยู่นานๆกว่านี้แต่ก็ทนหนาวไม่ไหว ได้แค่ถ่ายๆรูปแล้วก็กลับ

![my photo]({{ site.url }}/assets/img/16srinagar/22.jpg)
![my photo]({{ site.url }}/assets/img/16srinagar/23.jpg)
![my photo]({{ site.url }}/assets/img/16srinagar/24.jpg)
![my photo]({{ site.url }}/assets/img/16srinagar/25.jpg)
![my photo]({{ site.url }}/assets/img/16srinagar/26.jpg)
![my photo]({{ site.url }}/assets/img/16srinagar/27.jpg)
![my photo]({{ site.url }}/assets/img/16srinagar/28.jpg)
![my photo]({{ site.url }}/assets/img/16srinagar/29.jpg)
![my photo]({{ site.url }}/assets/img/16srinagar/30.jpg)
![my photo]({{ site.url }}/assets/img/16srinagar/31.jpg)
![my photo]({{ site.url }}/assets/img/16srinagar/32.jpg)
![my photo]({{ site.url }}/assets/img/16srinagar/33.jpg)
![my photo]({{ site.url }}/assets/img/16srinagar/34.jpg)

จบทริปหิมาลัย นั่งเครื่องกลับไปยังเมืองนิวเดลี และแพลนที่จะไปเมืองอัคราต่อเพื่อชมทัชมาฮาล ติดตามได้ในตอนต่อไปจ้า

### สรุปค่าใช้จ่าย (2 คน 4 วัน 3 คืน )  
- ทริปตั๋วเครื่องบิน รวมอาหารและที่พัก = 12000 บาท  
- ค่านั่งเรือรอบอ่าว = 500 บาท  
- ค่ารถขึ้นไปบนเขาหิมาลัย (ไป-กลับ) 2000 + ทิปคนขับรถ 250 = 2250  บาท
- ค่าขี่ม้า 2 คน = 500 บาท  
### รวม 15,250 บาท  

**รูปจากกล้อง sony a5100 (กล้องสด ไม่มีการปรับแต่งอะไรใดๆทั้งสิ้น
