---
layout: post
title: "India - Agra"
img: 17agra/cover.jpg # Add image post (optional)
date: 2017-12-03 13:42:00 +0700
description:
tag: [Travel, Blogging, Tajmahal, Agra, India]
---

![my photo]({{ site.url }}/assets/img/17agra/1.jpg)

เช็คเอ้าออกจากโรงแรม 10โมงนิดๆ และนั่งอูเบอร์ไปสถานีรถไฟ 573 รูปี ใช้เวลาเดินทางประมาณเกือบชั่วโมง
พอไปถึงสถานีรถไฟ ได้สัมผัสความอินเดียที่แท้ทรู  มีผู้คนใจดีพยายามเข้ามาช่วยเหลือมากมาย แท็กซี่บ้าง สามล้อบ้าง แต่อย่าลืมว่าไม่มีอะไรฟรีค่ะ ทุกคนล้วนต้องการทิป ไม่ได้รู้สีกได้ถึงความจริงใจแต่อย่างใด   

![my photo]({{ site.url }}/assets/img/17agra/2.jpg)

ไปถึงสถานีรถไฟ ตั้งแต่เวลา12.30 แต่กว่าจะได้จองตั๋วปาไปบ่ายสอง ทั้งๆที่มีแค่ประมาณ10คิว ใช้เวลาเป็นชั่วโมง เรานี่หงุดหงิดมากเพราะกลัวขึ้นรถไฟรอบที่จะถึงไม่ทัน ระหว่างนั่งรอรถไฟ  แฟนก็เปิดคอมออกมาทำงาน มีเด็กๆเข้ามามุงดูให้ความสนใจ มีคนเดินขายของผ่านไปมา คนกวาดขยะ จริงๆรู้สึกไม่ค่อยปลอดภัยเท่าไหร่ แต่มากับแฟนก็เลยชิลหน่อย

![my photo]({{ site.url }}/assets/img/17agra/3.jpg)

มาถึงสถานีปลายทาง Agra หรือ อัครา เป็นครั้งแรกที่เห็นลิงเต็มสถานทีไปหมด คือเยอะมาก มาเป็นครอบครัว จากนั้นเราก็นั่งแท็กซี่อีก 270 รูปี ต่อไปยังที่พัก

![my photo]({{ site.url }}/assets/img/17agra/4.jpg)

อ่านรีวิวในพันทิป มีคอมเม้นนึงแนะนำให้ไปพักที่โรงแรมชื่อ Hotel Taj Resorts เราก็เลยจองห้องพักผ่าน AGODA ในราคา1800 แต่คุณแฟนได้ส่วนลดอะไรสักอย่างมา เลยจ่ายเพียง 1300 บาท เป็นโรงแรมระดับ4ดาว ที่ถือว่าดีที่สุดแล้วตั้งแต่ที่พักในอินเดียมา สามารถดูวิวทัชมาฮาลได้จากบนดาดฟ้า แต่เราไปถึงตอนดึกแล้วมองไม่เห็นวิว เลยได้แต่ดินเนอร์บนดาดฟ้าแทน ได้บรรยากาศไปอีกแบบ

![my photo]({{ site.url }}/assets/img/17agra/5.jpg)

ค่าเข้าชมทัชมาฮาล จะมีค่าเข้า สำหรับของเรา (คนไทย) 530รูปี ของแฟน(ต่างชาติ)1000รูปี
ระหว่างทางจะมีไกด์ พาเที่ยวชมทัชมาฮาล 1ชั่วโมง 350 รูปี แฟนคิดซะว่าเพื่อเป็นการตัดปัญหาคนอื่นมารบกวนก็เลยตกลงจ้างไกด์ แล้วเราก็รบกวนพี่ไกด์ให้ถ่ายรูปให้ คุณแฟนเกรงใจก็เลยต้องให้ทิปเพิ่มไปอีก

![my photo]({{ site.url }}/assets/img/17agra/6.jpg)

![my photo]({{ site.url }}/assets/img/17agra/7.jpg)

ต่อแถวเข้าทัชมาฮาล คนค่อนข้างเยอะถึงแม้ว่าจะเป็นวันธรรมดา มีตรวจกระเป๋าก่อนเข้าอย่างกับสนามบิน

![my photo]({{ site.url }}/assets/img/17agra/8.jpg)

เข้ามาถึงก็จะเห็นประตูทางเข้าใหญ่ๆแบบนี้ค่ะ พี่ไกด์ก็พูดๆอธิบายไป ด้วยความที่ไกด์พูดภาษาอังกฤษสำเนียงอินเดีย เราก็เข้าใจบ้างไม่เข้าใจบ้าง บางทีก็ตัองให้แฟนแปลอังกฤษเป็นอังกฤษให้อีกที

![my photo]({{ site.url }}/assets/img/17agra/9.jpg)

พี่ไกด์บอกว่าช่วงนี้เป็นช่วงที่กำลังทำความสะอาดทัชมาฮาลพอดี และเป็นการทำความสะอาดครั้งแรกตั้งแต่สร้างมา จะเห็นได้ว่าส่วนที่ทำความสะอาดแล้วเป็นสีขาว และส่วนที่ยังไม่ได้ทำความสะอาดจะออกเหลืองๆหน่อย

![my photo]({{ site.url }}/assets/img/17agra/10.jpg)

มาดูประวัติทัชมาฮาลกันบ้างค่ะ  ทัชมาฮาล..สุสานหินอ่อนที่ผู้คนเชื่อว่าเป็นสถาปัตยกรรมแห่งความรักที่สวยที่สุดในโลก สร้างขึ้นโดยสมเด็จพระจักรพรรดิแห่งจักรวรรดิโมกุลผู้มีรักมั่นคงต่อพระมเหสีของพระองค์ เจ้าชายขุร์รัม ชึ่งต่อมาคือสมเด็จพระจักรพรรดิชาห์ชะฮัน พระราชสมภพในปี พ.ศ. 2135 (ค.ศ. 1592) พระบิดา คือ สมเด็จพระจักรพรรดิชะฮันคีร์ จักรพรรดิองค์ที่สี่แห่งราชวงศ์โมกุล ตามตำนานกล่าวว่า พระองค์ได้พบกับอรชุมันท์ พานุ เพคุม ธิดาของรัฐมนตรี เมื่อพระองค์มีพระชนมายุ 14 พรรษา พระองค์ทรงหลงใหลและหลงรักนาง เจ้าชายขุร์รัมจึงซื้อเพชรด้วยเงิน 10,000 รูปีและบอกแก่พระบิดาของพระองค์ว่าพระองค์มีความประสงค์ที่จะแต่งงานกับบุตรีของรัฐมนตรี พิธีเสกสมรสถูกจัดขึ้นหลังจากนั้น 5 ปี เมื่อพ.ศ. 2155 (ค.ศ. 1612) จากนั้นมาทั้งสองก็มิเคยอยู่ห่างกันอีกเลย

![my photo]({{ site.url }}/assets/img/17agra/11.jpg)
หลังจากที่สมเด็จพระจักรพรรดิชาห์ชะฮัน ขึ้นครองราชบัลลังก์ในปี พ.ศ. 2171 พระองค์มอบความไว้วางใจแก่ อรชุมันท์ พานุ เพคุม และเรียกนางว่า มุมตัซ มาฮาล "อัญมณีแห่งราชวัง" พระมเหสีติดตามพระองค์
แม้แต่ในสนามรบ แนะนำพระองค์ในเรื่องราชการของประเทศ และพระองค์ซาบซึ้งในน้ำพระทัยของพระมเหสียิ่งนัก ครั้นในปี พ.ศ. 2174 (ค.ศ. 1631) พระมเหสีมุมตัซสิ้นพระชนม์ หลังจากให้กำเนิดทายาทองค์ที่ 14 การสิ้นพระชนม์ของพระมเหสีทำให้สมเด็จพระจักรพรรดิชาห์ชะฮันโศกเศร้าอยู่ถึงสองทศวรรษ ราชสมบัติส่วนใหญ่สูญเสียไปเพื่อการสร้างอนุสรณ์แห่งความรักของทั้งสองพระองค์

![my photo]({{ site.url }}/assets/img/17agra/12.jpg)

พระองค์ถูกกักขังอยู่ถึง 8 ปี จนกระทั่งสวรรคตในปี พ.ศ. 2209 (ค.ศ. 1666) ตามตำนานกล่าวว่าให้วันสุดท้ายของชีวิตพระองค์ใช้เวลาทั้งวันในการจ้องมองเศษกระจกที่สะท้อนภาพของทัชมาฮาล และสิ้นพระชนม์ด้วยเศษกระจกในกำมือ พระองค์ถูกฝังในทัชมาฮาล เคียงข้างพระมเหสีซึ่งพระองค์ไม่เคยลืม มีบางคนกล่าวว่าสมเด็จพระจักรพรรดิชาห์ชะฮัน มิได้ประสงค์ที่จะถูกฝังร่วมกับประมเหสี แต่พระองค์มีแผนการที่จะสร้างสุสานอีกแห่งด้วยหินอ่อนสีดำ เพื่อเป็นสุสานของพระองค์ แต่ผู้รู้หลายท่านเชื่อว่าพระองค์ประสงค์ที่จะถูกฝังเคียงข้างพระนางมุมตัซ มาฮาล

![my photo]({{ site.url }}/assets/img/17agra/13.jpg)

ทัชมาฮาลถูกพิจารณาให้เป็นหนึ่งในเจ็ดสิ่งมหัศจรรย์ของโลกในยุคใหม่ ทัชมาฮาลตั้งอยู่ในสวนริมฝั่งแม่น้ำยมุนา ในเมืองอาครา ส่วนที่มีชื่อเสียงที่สุด คือ หลุมศพของ...ทาฮาล ซึ่งถูกสร้างด้วยหินอ่อนสีขาว ศิลาแลง ประดับลวดลายเครื่องเพชร พลอย หิน โมราและเครื่องประดับจากมิตรประเทศ ได้รับคำรับรองว่าสร้างขึ้นด้วยสัดส่วนที่วิจิตรและงดงามที่สุด กว้างยาวด้านละ 100 เมตร สูง 60 เมตร มีผู้สร้างและออกแบบร่วม 20,000 คน การก่อสร้างกินเวลานานถึง 22 ปี ทัชมาฮาลมีเนื้อที่ประมาณ 42 เอเคอร์ เป็นที่ตั้งของมัสยิด มีหออาซาน (หอสูงสำหรับร้องแจ้งเวลาทำนมาซ) และมีสิ่งก่อสร้างอื่น ๆ นายช่างที่ออกแบบ ชื่อ อุสตาด ไอซา ถูกประหารชีวิตเพื่อมิให้ไปออกแบบสถาปัตยกรรมใด ๆ ที่สวยกว่าได้ ส่วนหัวของทัชมาฮาลมีลักษณะโดมที่เรียกว่าโอเนียนโดม (ข้อมูลจากวิกิพิเดีย)

![my photo]({{ site.url }}/assets/img/17agra/14.jpg)

ข้างในไม่อนุญาติให้ถ่ายรูปและถ้าจะใส่รองเท้าเข้าไปก็ต้องมีที่หุ้มรองเท้า เขาก็จะมีแจกที่หุ้มรองเท้าให้ตั้งแต่ตอนที่ซื้อบัตรผ่านประตูเข้ามาแล้วค่ะ

![my photo]({{ site.url }}/assets/img/17agra/15.jpg)

ไม่แน่ใจว่าเราแต่งตัวประหลาดหรือยังไง มีคนเข้ามาขอถ่ายรูปหลายคนมาก มาเป็นครอบครัวเลยก็มี นี่ไม่ได้คิดว่าสวยนะ เพราะหน้าสดไม่ได้แต่งหน้าไปเลยไม่กล้ามั่นหน้า แต่เพราะคิดว่าคงจะแต่งตัวแปลกกว่าชาวบ้านมากกว่า

![my photo]({{ site.url }}/assets/img/17agra/16.jpg)

ตอนแรกว่าจะนั่งรถไฟไปกลับ เซฟค่าใช้จ่าย แต่จากที่ลองขามาแล้วใช้เวลาเป็นวัน แล้ววันนี้เราต้องบินกลับกรุงเทพตอน 3 ทุ่ม ซึ่งต้องถึงสนามบินก่อน1ทุ่ม ไม่ทันๆแน่ๆ สรุปก็ต้องกลับแท็กซี่อยู่ดี รู้สึกคิดผิดมากก น่าจะเลือกมาแท็กซี่ตั้งแต่แรกก็จบ แทนที่จะได้เซฟค่าใช้จ่ายกลับต้องจ่ายแพงไปอีก ค่าแท็กซี่ขากลับขาเดียวก็พอกับไปกลับ เพราะเค้าตีเป็น2เที่ยวอยู่ดี ต่อแล้วต่ออีกได้ราคามา 4500 รูปี รวมค่าทางด่วนแล้วอีกประมาณ 4-5 ต่อ

![my photo]({{ site.url }}/assets/img/17agra/17.jpg)

สรุปการเดินทางจากนิวเดลีไปอัครา
ถ้าเหมารถส่วนตัว(แท็กซี่)ไปกลับราคาประมาณ 5000-6000 รูปี
One day trip (รถบัส) ประมาณ 2000-3000 รูปี /ต่อคน
รถไฟ คนละ 500กว่ารูปี ไปกลับก็คนพันกว่าๆ แต่ใช้เวลาเปนวัน ถ้าไม่คิดจะสัมผัสความอินเดียจริงๆ จุดนี้เสียเวลามากๆค่ะ
ถ้าใครไม่ได้มีเวลามากหรือไม่คิดจะค้างคืน ไปวันเดย์ทริปหรือเหมาเท็กซี่ไปเลยจบกว่าค่ะ

![my photo]({{ site.url }}/assets/img/17agra/18.jpg)

สรุปค่าใช้จ่าย (ตีเป็นเงินไทย)  
ค่าอูเบอร์จากที่พักไปสถานีรถไฟ = 290 บาท  
ค่ารถไฟ 260×2คน = 520 บาท  
ค่าแท็กซี่จากสถานีรถไฟไปยังที่พัก = 140 บาท  
ค่าที่พัก 1 คืน = 1300 บาท    
ค่าอาหาร (บนrooftop) = 1230 บาท      
ค่าอาหาร (ร้านธรรมดา) = 120 บาท    
ค่าเข้าทัชมาฮาล ของเรา (คนไทย) 250 + ของแฟน(ต่างชาติ) 500  = 750 บาท    
ค่าจ้างไกด์ = 180 บาท  (ไม่รวมทิป)    
ค่าแท็กซี่ขากลับ = 2300 บาท  
รวม 6830 บาท  


**รูปจากกล้อง sony a5100 (กล้องสด ไม่มีการปรับแต่งอะไรใดๆทั้งสิ้น)
