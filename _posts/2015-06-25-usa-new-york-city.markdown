---
layout: post
title: "USA - New York City"
img: 4nyc/cover.jpg # Add image post (optional)
date: 2015-06-25 13:42:00 +0700
description: USA-New york city
tag: [Travel, Blogging, Aupair, nyc, USA]
---

![my photo]({{ site.url }}/assets/img/4nyc/0.jpg)

นิวยอร์ค ซิตี้ ขึ้นชื่อว่าเป็นเมืองแห่งความวุ่นวาย ก็วุ่นวายสมชื่อจริงๆเพราะเป็นเมืองที่ไม่เคยหลับไหล ผู้คนเพ่นพ่านตลอดทั้งวันทั้งคืน เนื่องจากเรามาเป็นออแพร์ที่นิวเจอร์ซี่ ซึ่งติดกับนิวยอร์ค ใช้เวลาเดินทางประมาณ1ชม.นิดๆก็ถึง ด้วยความที่นิวเจอร์ซี่ไม่ค่อยมีอะไรทำเท่าไหร่ พอวันหยุดก็จะนัดเพื่อนเข้านิวยอร์คค่ะ ออกจากบ้านครั้งนึงถือว่าเปลืองมาก เพราะค่าครองชีพที่นี่ค่อนข้างสูง แล้วเงินเดือนออแพร์ก็น้อยนิด ค่ารถบัสจากนิวเจอร์ซี่เข้านิวยอร์คไปกลับก็ประมาณ 30 กว่าเหรียญ ตีเป็นเงินไทยก็ประมาณพันกว่าบาท บางครั้งก็ไปเช้าเย็นกลับ หรือถ้าวันไหนไปค้างก็จะไปขออาศัยนอนกับเพื่อนออแพร์ในนิวยอร์ค เลยไม่มีค่าใช้จ่ายเรื่องที่พัก เสียแต่ค่าเดินทางไปบ้านเพื่อนเท่านั้น

![my photo]({{ site.url }}/assets/img/4nyc/1.jpg)

ส่วนเรื่องอาหารที่นี่ถ้าเข้าร้านถือว่าแพงมากสำหรับคนไทยเรา ข้าวจานนึงขั้นต่ำ10เหรียญ ไม่รวมทิปที่ต้องจ่ายต่างหาก รวมๆแล้วก็ประมาน 4-5ร้อยบาทไทย ต่อมื้อเล็กๆธรรมดา  ครั้งนึงเคยไปกินร้านอาหารไทยกับเพื่อนอีก2คน สั่งอาหารมา3อย่าง มีส้มตำ ต้มยำ และผัดกระเพรา (ที่ไม่เหมือนผัดกะเพราเลยสักนิด เพราะที่อเมกาไม่มีใบกระเพราะเลยใช้ใบโหระพาแทน) และข้าวอีกคนละจาน ชานมคนละแก้ว หารกัน3คน ตกคนละ20เหรียญ เป็นเงิน700บาทไทย อาหารมื้อนั้นรวมแล้วเป็นเงินสองพันกว่าบาท เจ็บค่ะ ทำเองยังอร่อยกว่าอีก หลังจากนั้นมาก็ไม่เคยคิดจะเข้าร้านอาหารไทยในอเมริกาอีกเลย

![my photo]({{ site.url }}/assets/img/4nyc/2.jpg)

คนที่นี่ส่วนมากจะนั่ง ซับเวย์กัน เหมือนรถไฟฟ้าบ้านเรานี่แหละค่ะ ค่าโดยสารเริ่มต้นครั้งละ2เหรียญ ก็ตกประมาณ70บาทไทย อันนี้คือถือว่าเป็นการเดินทางที่ประหยัดสุดของที่นี่แล้ว (บ้านเราสถานีที่แพงสุด59บาทยังบ่นเลย) ส่วนตัวเรากินเที่ยวไม่ค่อยเยอะค่ะ เพราะทำงานมาเริ่มเห็นเงิน เลยอยากเก็บตังมากกว่า จะใช้จ่ายแต่ที่จำเป็นเท่านั้น มีช็อปบ้างแต่ก็พวกของเซลหรือลดราคา 55+ แอบงกนิดนึง


![my photo]({{ site.url }}/assets/img/4nyc/3.jpg)

บรรยากาศตอนกลางวันก็จะเป็นประมาณนี้ค่ะ สถาปัตยกรรมที่สวยงามเก่าแก่สไตล์ฝรั่งแบบในหนัง สวยและคลาสสิคมากจริงๆ แต่เห็นชิลๆแบบนี้ที่จริงคือหนาวมาก เพราะเป็นช่วงหน้าหนาวพอดี อากาศประมาณ ติด0 -1 มีหิมะตกอ่อนๆ บางจุดจะมีแดดส่องหน่อยๆแต่ด้วยความที่มีตึกสูงเยอะจึงบังแสงอาทิตย์ซะหมด

![my photo]({{ site.url }}/assets/img/4nyc/4.jpg)

ในทามสแคว จะมีจุดที่ให้คนไปยืนแล้วฉายขึ้นจอมอนิเตอร์ขนาดใหญ่ โฆษณาอะไรบางอย่างถือว่าเป็นการตลาดที่ดีอย่างหนึ่ง เพราะคนที่นี่ให้ความสนใจและตื่นเต้นกันมาก เราก็แอบเข้าไปยืนบนนั้นแล้วชูหนังสือเล่มที่เราถือไปด้วย และถ่ายรูปมาเช่นกัน จึงออกมาเป็นรูปนี้ชะนี้แล

![my photo]({{ site.url }}/assets/img/4nyc/5.jpg)

ช่วงคริสมาสต์ ปีใหม่ จะจัดตกแต่งประดับประดาไฟทั่วเมือง สวยงามสมศักดิ์ศรีความเป็นนิวยอร์ค ผู้คนมากมายแห่กันมาถ่ายรูปจนเต็มไปหมด

![my photo]({{ site.url }}/assets/img/4nyc/6.jpg)

![my photo]({{ site.url }}/assets/img/4nyc/7.jpg)

![my photo]({{ site.url }}/assets/img/4nyc/8.jpg)

โฮสพาเด็กๆมาดูบัลเลย์โชว์ เป็นการแสดงเกี่ยวกับคริสมาสเข้ากับเทศกาล  เป็นครั้งแรกที่เราได้ดูอะไรแบบนี้ สวยงามอลังการงานสร้างจริงๆ ปกติไม่คิดจะดูเพราะค่าตั๋วแพง(บอกแล้วว่างก) ประมาณคนละ 60 เหรียญถ้าจำไม่ผิด ระยะเวลาโชว์ประมาณ1ชั่วโมง ดูไปยาวๆเพลิน เด็กๆก็นั่งดูกันอย่างสงบเสงี่ยมเรียบร้อยดี ไม่เกี้ยวกราดเหมือนลูกชาวบ้านให้หนักใจ เป็นบุญของอิพี่เลี้ยงคนนี้จริงๆ

![my photo]({{ site.url }}/assets/img/4nyc/9.jpg)

ติดกับทามสแคว์ ก็เป็นเซลทรัลปาร์ค ข้างๆก็จะมีลานไอซ์สเก็ตขนาดใหญ่ คนก็เยอะมาก ส่วนตัวเป็นคนชอบเล่นไอซ์สเก็ตอยู่แล้วเห็นแล้วอยากจัดสักรอบ แต่ด้วยความที่วันนั้นมีเวลาไม่มากนักเลยอดค่ะ แต่คนเยอะไปก็ไม่ค่อยน่าเล่นอยู่ดี  

![my photo]({{ site.url }}/assets/img/4nyc/10.jpg)

ภายในเซนทรัลปาร์ค เป็นที่ถ่ายทำหนังหลายๆเรื่อง ด้วยความที่เราไม่ใช่แฟนหนังแฟนละครเท่าไหร่ ถ้าเพื่อนไม่บอกก็ไม่รู้เรื่องหรอกค่ะ 

![my photo]({{ site.url }}/assets/img/4nyc/11.jpg)

หนึ่งในสถานที่สำคัญในเมืองนิวยอร์คซิตี้ก็สะพานแห่งนี้แหละค่ะ สะพานบรูคลิน สร้างเสร็จเมื่อปี ค.ศ. 1883 เคยเป็นสะพานแขวนที่ใหญ่ที่สุดในโลก และเป็นสะพานแขวนที่เก่าแก่ที่สุดในสหรัฐอเมริกา มีความยาว 1825 เมตร ทอดข้ามแม่น้ำอีสต์ เชื่อมระหว่างนิวยอร์กซิตี แมนฮัตตัน และบรูคลิน (ข้อมูลจากวิกิพิเดีย)

![my photo]({{ site.url }}/assets/img/4nyc/12.jpg)

![my photo]({{ site.url }}/assets/img/4nyc/13.jpg)

และภาพสุดท้ายที่เลือกมา เป็นโบส์ถที่เดินผ่านแล้วต้องหันมาถ่ายรูป ไม่รู้ว่าชื่ออะไรและไม่ได้เข้าไปข้างใน แค่ผ่านเฉยๆ ยอมรับว่าสถาปัตยกรรมของที่นี่คือสวยจริงๆ



**รูปจากโทรศัพท์มือถือ samsung note3 (กล้องสด ไม่มีการปรับแต่งอะไรใดๆทั้งสิ้น)
