---
layout: post
title: "Vietnam - Phu Quoc Island"
img: 19phuquoc/cover.jpg # Add image post (optional)
date: 2018-01-14 13:00:00 +0700
description:
tag: [Travel, Blogging, vinpearl, waterpark, snorkeling, fishing, fingerisland, longbeach, saobeach, phu quoc, island, beach, Vietnam, ฟูก๊วก, เวียดนาม]
---

จากโพสที่แล้ว เดินทางจากกรุงเทพไปอยู่ <a href="/Hochiminh/" target="_ blank">Ho chi minh</a>  ได้ 2 คืน ก็ต้องบอกลาเมืองหลวงอันแสนวุ่นวายเพราะเสียงรถที่หนวกหูไปหน่อยเลยอยู่ไม่ไหวจ้า ตอนแรกคุณแฟนถึงขั้นจะย้ายไปประเทศอื่นด้วยซ้ำ แต่เรายังไม่ยอมแพ้ค่ะ ไหนๆก็มาแล้วลองไปสำรวจเมืองอื่นบ้างแล้วกัน และแล้วเราก็เลือกมากันที่นี่ค่ะเกาะ Phu Quoc (ฟูก๊วก) เป็นอีกเกาะหนึ่งของเวียดนามที่กำลังเป็นที่จับตามองของนักท่องเที่ยว โดยเรานั่งเครื่องสายการบิน Jetstar จากโฮจิมินห์มาใช้เวลาประมาณ 1 ชั่วโมงค่ะ  

![Image of canary hostel]({{ site.url }}/assets/img/19phuquoc/1.jpg)

พอลงเครื่องก็เรียกแท็กซี่จากสนามบินไปยังที่พักใช้เวลาเพียง 15 นาที ก็ถึง Canary Inn Phu Quoc เป็นโฮสเทลที่คุณแฟนเราจองห้องไพรเวทผ่านเว็บ hotelworld ไว้ 1 คืน ในราคา $40 เริ่มมีประสบการณ์การจองโรงแรมกันแล้วว่าเราจะจองแค่คืนเดียวก่อนเพื่อดูว่าโอเคมั้ย พอไปถึงห้องก็งั้นๆพออยู่ได้แต่ถ้าเทียบกับราคาแล้วถือว่าแพงเกินไป เราเลยเปิดเว็บ AGODA หาโรงแรมใหม่ทันทีค่ะ

![Image of little garden bungalow]({{ site.url }}/assets/img/19phuquoc/2.jpg)

และแล้วก็มาเจอที่นี่ little garden bungalow ในราคา $40 เท่ากันแต่จากในรูปแล้วดูดีกว่ามาก ซึ่งอยู่ไม่ไกลจาก Canary เราก็เลยเดินมาเช็คสถานที่จริงกันก่อน ของจริงห้องสวยมาก ห้องน้ำใหญ่และมีสวนเล็กๆในห้องน้ำ เจ้าของและพนักงานก็ดูใจดีเป็นกันเอง  สรุปว่าชอบที่นี่ค่ะ เลยจองห้องในคืนถัดไป พร้อมกับเช่ามอไซจากที่นี่ยาวไป1วีค ในราคาวันละ 150,000 ดอง หรือ ประมาณ 200 บาท ตอนแรกก็ว่าจะอยู่ที่นี่ต่อแต่ห้องเต็มเลยต้องหาที่ใหม่อีกแล้วค่า

![Image of huynh gia bungalow]({{ site.url }}/assets/img/19phuquoc/3.jpg)

ในซอยเดียวกันกับ little garden ถัดไปนิดหน่อยก็จะเจอโรงแรมที่ชื่อ huynh gia bungalow ค่าห้องคืนละ $22 ถูกกว่ากันครึ่งๆ แถมห้องก็ถือว่าใช้ได้เลย เซฟค่าใช้จ่ายได้มาก เลยจองไปก่อน 1 คืน แต่พอจะอยู่ต่อในคืนถัดไปห้องก็ถูกจองแล้ว พนักงานก็เลยเสนอให้ไปอยู่ห้องสูทแทนในราคา $25 ห้องก็ไม่ได้ใหญ่กว่ากันมากนักแต่มีเตียงใหญ่ให้ 2 เตียง และอีกคืนถัดไปพอห้องธรรมดาว่างเราก็เลยย้ายกลับไปที่ห้องธรรมดาค่ะ พนักงานเห็นว่าอยู่มาหลายวันแล้วก็เลยลดให้เหลือคืนละ $20


### long Beach

![Image of long beach]({{ site.url }}/assets/img/19phuquoc/4.jpg)

ได้เวลามาสำรวจทะเลกันแล้วค่ะ หาดแรกคือ long beach สามารถเดินไปได้จากที่พัก เพียง 5-10 นาทีเท่านั้น น้ำทะเลก็ถือว่าโอเคแต่ไม่ได้สวยมากอย่างที่คิด

![Image of rory's beach and bar]({{ site.url }}/assets/img/19phuquoc/5.jpg)

Rory's beach and bar เป็นบาร์หน้าหาดที่ดูดีที่สุดในย่านนี้แล้ว

![Image of long beach]({{ site.url }}/assets/img/19phuquoc/6.jpg)

![Image of long beach]({{ site.url }}/assets/img/19phuquoc/7.jpg)


### Sao beach
![Image of sao beach]({{ site.url }}/assets/img/19phuquoc/8.jpg)

Sao beach ได้ชื่อว่าเป็นหาดที่สวยที่สุดในฟูก๊วก หาดทรายสีขาว กับน้ำใสๆ แต่ไม่ได้ฟ้าแบบทางทะเลอินโด

![Image of sao beach]({{ site.url }}/assets/img/19phuquoc/9.jpg)


### Finger Island
![Image of finger Island]({{ site.url }}/assets/img/19phuquoc/10.jpg)

มาทะเลทั้งทีก็ต้องออกไปดำน้ำค่ะ เลยหาร้านขายทริปดำน้ำแถวๆนั้น มีให้เลือก 2 อย่าง ระหว่าง เรือลำใหญ่ที่ไปกับกลุ่มนักท่องเที่ยวหลายคน ราคา 500,000 ดอง หรือ $22 ต่อคน หรือเหมาเรือส่วนตัวไป ราคา 2 ล้านกว่าดอง หรือ $111 ต่อเรือหนึ่งลำ ซึ่งคุณแฟนก็อยากไปแบบไพรเวท แต่เราว่ามันแพงเกินใช่เหตุ สรุปก็ไปแบบธรรมดาพอค่ะ

![Image of fishing]({{ site.url }}/assets/img/19phuquoc/11.jpg)

กิจกรรมก็จะมีดำน้ำ ตกปลา ทานอาหารบนเรือ และพักผ่อนริมชายหาดบนเกาะ finger น้ำทะเลที่นี่จัดว่าสวยทีเดียว เป็นสีเขียวมรกตใ่สพอๆกับที่กระบี่เลยค่ะ ถ้าอยากเห็นทะเลสวยๆแล้วไม่ได้มาทริปนี้ถือว่าพลาดจริงๆเพราะหาดที่อยู่ติดถนนอย่าง long beach และ sao beach ไม่ได้สวยขนาดนี้


### Vinpearl land (Waterpark)
![Image of vinpearl land]({{ site.url }}/assets/img/19phuquoc/12.jpg)

สวนน้ำวินเพิลแลนด์ อีกหนึ่งสถานที่ที่น่าสนใจเช่นกัน ว่าแล้วก็ต้องแวะไปลองสักหน่อยค่ะ มีข้อมูลมาว่าถ้าซื้อตั๋วหน้าประตูจะอยู่ที่ราคา 500000 ดอง แต่เราซื้อจากทางโรงแรมได้ในราคาคนละ 470000 ดอง ปกติจะมีรถบัสรับส่งด้วย แต่เราจองกะทันหันก็เลยต้องแว้นมอไซไปกันเอง ซึ่งห่างจากที่พักประมาณ 40 นาที ระหว่างเดินทางฝนก็ดันตกค่า ก็ขี่รถตากฝนกันไปแบบนั้นไม่ได้พักแต่อย่างใด โชคดีที่พอไปถึงฝนก็หยุดตกพอดี ปรากฏว่า คือดีอ่า เป็นสวนน้ำผู้ใหญ่ มีสไลด์เดอร์ยักษ์หลายแบบหลายอันให้ลองเล่น และเครื่องเล่นต่างๆมากมายไม่ว่าจะเป็น ชิงช้า ม้าหมุน รถปั๊ม รถไฟเหาะตีลังกา skydrop บลาๆ อารมณ์ก็ประมาณ สวนสยาม ดรีมเวิลด์บ้านเรา แต่ดีตรงที่คนไม่เยอะ ไม่ต้องแย่งใครเล่น เผลอๆต้องรอคนมาเล่นด้วยซ้ำ ฮ่าา น่าจะเพราะฝนที่พึ่งตกไปเลยไม่ค่อยมีคนมา นอกนั้นยังมีอความเรี่ยมที่จำลองใต้ทะเลมาให้ชมกัน และเห็นว่ามีโชว์การแสดงตอนค่ำด้วยแต่เราไม่ได้อยู่ดูค่ะ เพราะกลัวฝนจะตกมาอีกรอบ

### Night Market
![Image of night market]({{ site.url }}/assets/img/19phuquoc/13.jpg)

และอีกแหล่งท่องเที่ยวที่สำคัญของที่นี่ก็คือตลาดนัดกลางคืนนั่นเองค่ะ ขนาดไม่ใหญ่มากนักถ้าเทียบกับบ้านเรา มีของกินเยอะแยะมากมายโดยเฉพาะอาหารทะเลสดๆ ไอติมผัด และของที่ระลึกของฝากต่างๆ

![Image of bao tang]({{ site.url }}/assets/img/19phuquoc/16.jpg)



**รูปจากกล้องโทรศัพท์มือถือ moto g5s plus (กล้องสด ไม่มีการปรับแต่งอะไรใดๆทั้งสิ้น)
