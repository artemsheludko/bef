---
layout: post
title: "Indonesia - Gili Air"
img: 12gili/cover.jpg # Add image post (optional)
date: 2017-10-07 13:00:00 +0700
description: อีกหนึ่งความประทับใจกับทะเลสีฟ้าใส และบรรยากาศสุดโรแมนติกบนเกาะกิลิแอร์
tag: [Travel, Blogging, snorkeling, Bali, GiliAir, Island, Indonesia, บาหลี, กิลิแอร์, อินโดนีเซีย]
---
<p class="thai">
 “กิลี” เป็นเกาะเล็กๆ ในประเทศอินโดนีเซีย แบ่งออกเป็น 3 เกาะด้วยกันคือ gili Trawangan , gili Meno และ gili Air เห็นว่าแต่ละเกาะก็จะคล้ายๆกัน ในที่นี้เราจะพูดถึง gili Air นะค่ะ เพราะไปมาแค่เกาะเดียว แหะๆ

![Image of bali beach]({{ site.url }}/assets/img/12gili/1.jpg)
(อันนี้เป็นรูปท่าเรือฝั่งบาหลีค่ะ)

<p class="thai">
ตั้งต้นจากบาหลีนะค่ะ เพราะเราพักอยู่ที่บาหลีเป็นเมนหลัก ก็จะมีรถมารับจากโรงแรมไปยังท่าเรือ ซึ่งไกลพอสมควรค่ะ ประมาณชั่วโมงนึงได้
จากนั้นเราก็นั่งเรือจากฝั่งบาหลีไปยังเกาะกิลี่แอร์ ประมาณอีกชั่วโมงนึง ส่วนมากมีแต่นักท่องเที่ยวชาวต่างชาติทั้งนั้น คนส่วนใหญ่ก็จะคิดว่าเราเป็นคนอินโดนีเชียเพราะหน้าเอเชียสุด lol

![Image of gili Air]({{ site.url }}/assets/img/12gili/2.jpg)
<p class="thai">
ถึงแล้วค่าา เกาะกิลิแอร์ ลงจากเรือก็เห็นน้ำสีฟ้าใสเลย ครั้งแรกที่เห็นคือรู้สึกว่ามันอเมซิ่งมากๆ สวยกว่าที่บาหลีอีก ปกติท่าเรือที่อื่นน้ำจะยังไม่ค่อยสวยเพราะจะมีการเดินเรือกันบ่อย แต่ที่นี่มาถึงก็สวยเรยยย

![Image of gili air]({{ site.url }}/assets/img/12gili/3.jpg)
<p class="thai">
ทริปนี้เรามากัน 5 คู่ 10 คนค่ะ มีเรา แฟน เพื่อนแฟน เพื่อนของเพื่อนแฟน และแฟนของเพื่อนแฟน ฮ่าๆ งงไปหมด เราอยู่ที่นี่กันทั้งหมด 4 วัน 3 คืนค่ะ จริงๆอยากอยู่ต่อมากกก แต่วีซ่าอยู่ได้แค่เดือนเดียว ครบกำหนดที่จะต้องกลับบ้านแร้วว

![Image of the house]({{ site.url }}/assets/img/12gili/4.jpg)
<p class="thai">
ที่นี่ไม่มีรถ ไม่มีมอเตอร์ไซต์ ไม่ใช้น้ำมัน มีแต่รถม้ากับจักรยาน เค้าอาจจะอยากอนุรักษ์ธรรมชาติหรือสร้างความตื่นเต้นให้กับนักท่องเที่ยว แต่เราแอบสงสารม้าที่ถูกใช้แรงงาน ก็เลยไม่นั่งค่ะ เดินเอา

![Image of Pelangi Cottages]({{ site.url }}/assets/img/12gili/5.jpg)
<p class="thai">
เราพักกันที่ Pelangi Cottages อันนี้เพื่อนแฟนแนะนำมาอีกทีค่ะ เป็นเหมือนโฮมสเตย์ ค่าห้องตกคืนละประมาณ 900 บาท เท่านั้น ห้องใหญ่ประมาณนึงเลย เตียงมีมุ้งคลุมเหมือนในนิทาน และห้องน้ำที่นี่ถือว่าใหญ่ที่สุดเท่าที่เคยเห็นมา

![Image of gili air]({{ site.url }}/assets/img/12gili/6.jpg)
<p class="thai">
เรากับแฟนเดินสำรวจรอบเกาะกันประมาณ 2-3 ชั่วโมง ย้ำ คือเดินรอบทั้งเกาะแล้วนะ แค่ 2-3 ชั่วโมงเท่านั้น ถ้าขับรถคงประมาณ 15-30 นาที ถือว่าเป็นเกาะที่เล็กมากๆ จริงๆตอนนั่งเรือมาก็มีนักท่องเที่ยวเยอะอยู่พอสมควร คิดว่าบนเกาะน่าจะคนเยอะ แต่พอมาเดินดูก็ไม่ได้รู้สึกถึงความวุ่ยวายเลย ค่อนข้างสงบด้วยซ้ำ ไม่รู้นักท่องเที่ยวที่มาหายไปไหนกันหมด

![Image of gili air]({{ site.url }}/assets/img/12gili/7.jpg)
<p class="thai">
บรรยากาศรอบเกาะก็จะเป็นประมาณนี้ค่ะ มีร้านอาหาร ร้านขายทัวร์ รีสอร์ท บ้านพักเรียงรายเต็มสองข้างทางติดทะเล

![Image of gili air]({{ site.url }}/assets/img/12gili/8.jpg)
<p class="thai">
ร้านอาหารของที่นี่ส่วนใหญ่จะเป็นหลังคามุงจาก หรือหลังคาที่ปกคลุมไปด้วยฟาง ตกแต่งด้วยมะพร้าว เปลือกหอย เหมาะกับบรรยากาศทะเลๆ

![Image of gili air]({{ site.url }}/assets/img/12gili/9.jpg)

![Image of gili air]({{ site.url }}/assets/img/12gili/10.jpg)

![Image of gili air]({{ site.url }}/assets/img/12gili/11.jpg)
<p class="thai">
เคยดูในรีวิวคนอื่นบอกไว้ว่า ถ้าใครมาที่นี่แล้วไม่ได้ถ่ายรูปกับเสาชิงช้าหรือเปลไกวที่อยู่ในทะเล ถือว่ามาไม่ถึง gili Air แห่งนี้ นี่ก็เลยไม่พลาดจ้า

![Image of gili air]({{ site.url }}/assets/img/12gili/12.jpg)

![Image of gili air]({{ site.url }}/assets/img/12gili/13.jpg)
<p class="thai">
บรรยากาศที่นี่ดีมากจริงๆค่ะ ทะเลสวย น้ำทะเลใสสีฟ้า บางที่จะเป็นเขียวมรกตบ้าง บลูโอเชี่ยนบ้าง เป็นอีกครั้งที่ได้เห็นน้ำทะเลสีฟ้าแบบฟ้าจริงๆ ประทับใจมากๆค่ะ

![Image of gili air]({{ site.url }}/assets/img/12gili/14.jpg)

![Image of gili air]({{ site.url }}/assets/img/12gili/15.jpg)

![Image of shushi]({{ site.url }}/assets/img/12gili/16.jpg)
<p class="thai">
มื้อเช้าจัดเบรคฟัสฟรีของทางรีสอร์ท ส่วนมื้อกลางวัน จัดซูชิข้างทะเล หนึ่งในอาหารโปรดที่ไม่ว่าจะไปที่ไหนก็จะต้องกินให้ได้ คุณแฟนก็เลยจัดให้ค่ะ

![Image of spaghetti cabonara]({{ site.url }}/assets/img/12gili/17.jpg)
<p class="thai">
มื้อเย็น สปาเก็ตตี้คาโบนาร่า ที่ใส่ชีสมาแบบเต็มสตรีมมาก งานนี้ก็ทั้งอ้วนทั้งดำเลยจ้า  

![Image of gili air]({{ site.url }}/assets/img/12gili/18.jpg)

![Image of gili air]({{ site.url }}/assets/img/12gili/19.jpg)

![Image of gili air]({{ site.url }}/assets/img/12gili/20.jpg)
<p class="thai">
มาทริปดำน้ำกันอีกสักรอบ เหมาเรือกันไป 10 คน ตกคนละ 150000 รูปี หรือประมาณ 350 บาท ุถือว่าถูกกว่าที่ไทยอีกค่า รวมค่าเรือและอุปกรณ์ดำน้ำแล้ว แต่ไม่รวมอาหารเที่ยงนะ

![Image of sunset and volcano]({{ site.url }}/assets/img/12gili/21.jpg)
<p class="thai">
ตกเย็นเราก็จะมานั่งดูพระอาทิตย์ตกกันข้างกองไฟ และทิศที่พระอาทิตย์ตกจะหันไปทางภูเขาไฟพอดี เป็นวิวที่สวยมากๆค่ะ

![Image of gili air]({{ site.url }}/assets/img/12gili/22.jpg)
<p class="thai">
บรรยากาศยามค่ำคืนบางจุดก็จะเงียบสงบ แต่บางที่ก็จะคึกคักหน่อย มีบาร์เปิดเพลงให้นั่งชิลแฮงค์เอ้ากันไป  

![Image of the bar at night in gili air]({{ site.url }}/assets/img/12gili/23.jpg)
<p class="thai">
พระเอกของงานในครั้งนี้ก็คือ "magic mushroom" หรือที่คนไทยเรียกกันว่า "เห็ดเมา" เป็นเห็ดชนิดหนี่งซึ่งเกิดขึ้นเองตามธรรมชาติ แต่กินแล้วทำให้คนเปลี่ยนไป ดีร้ายขึ้นอยู่กับแต่ละบุคคลค่ะ มันอาจจะไม่ถูกกฎหมายเท่าไหร่สำหรับบ้านเรา อันนี้ขอไม่เล่ารายละเอียดแล้วกันเนาะ

![Image of gili air at night]({{ site.url }}/assets/img/12gili/24.jpg)
<p class="thai">
ใครกำลังมองหาสถานที่พักผ่อนสวยๆหรือจะมาฮานีมูนกับแฟน แนะนำที่นี่เลยค่ะ ไม่ได้ค่าโฆษณาแต่อย่างใด แต่รับรองว่าไม่ผิดหวังจริงๆจ้า

<p class="thai">
### สรุปค่าใช้จ่าย (2 คน / 4 วัน 3 คืน)    
- ค่าเรือ 2 คน (ไป-กลับ) = 2,170 บาท  
- ค่าที่พัก คืนละ 900 * 3 คืน = 2,700 บาท   
- ค่าอาหารและเครื่องดื่ม ประมาณ = 3,000 บาท   
- ค่าดำน้ำ 350 * 2 = 700 บาท    

### รวม 8,570 บาท  

**รูปจากโทรศัพท์มือถือ samsung galaxy s7 edge (กล้องสด ไม่มีการปรับแต่งอะไรใดๆทั้งสิ้น)
