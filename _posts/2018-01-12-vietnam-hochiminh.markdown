---
layout: post
title: "Vietnam - Ho Chi Minh"
img: 18hochiminh/cover.jpg # Add image post (optional)
date: 2018-01-12 13:00:00 +0700
description: 2 วัน 1 คืน ในโฮจิมิน เมืองหลวงของเวียดนาม
tag: [Travel, Blogging, Hochiminh, Vietnam, โฮจิมินห์, เวียดนาม]
---

เวียดนาม ประเทศเพื่อนบ้านที่กำลังพัฒนาตามกันมาติดๆ ที่จริงไม่เคยคิดจะมาเพราะไม่คิดว่าจะมีอะไรน่าสนใจ แถมเพื่อนเราที่เคยไปมาแล้วก็สปอยว่าเป็นประเทศที่สกปรกและไม่โอเคมากๆ แต่เพื่อนแฟนกลับบอกว่าดีงาม ลองอ่านในรีวิวในเน็ตก็มีทั้งไม่ดี คนเราอาจจะมีประสบการณ์และความคิดเห็นที่แตกต่างกัน ดังนั้นเราก็เลยต้องลองเปิดใจมาสัมผัสด้วยตัวเองค่ะ

![image of the plane view]({{ site.url }}/assets/img/18hochiminh/1.jpg)

บินออกจากกรุงเทพด้วยสายการบิน Jetstar ใช้เวลาประมาณ 1 ชั่วโมงครึ่งเท่านั้นค่ะ โชคดีได้ที่นั่งติดหน้าต่างอีกแล้ว พึ่งรู้ว่าประเทศเวียดนามมีแม่น้ำล้อมรอบยิ่งใหญ่อลังการขนาดนี้ก็ตอนที่มองลงมาจากบนเครื่องบินนี่แหละค่ะ สวยอยู่นะจะว่าไป เริ่มมีอะไรน่าสนใจขึ้นมาบ้างแร้วว

![Image of f5 house hostel]({{ site.url }}/assets/img/18hochiminh/2.jpg)

พอลงจากเครื่องบินก็นั่งอูเบอร์ไปยังที่พักย่านใจกลางเมือง ใช้เวลาประมาณครึ่งชั่วโมงก็มาถึง "f5 house" เป็นโฮสเทลเล็กๆ ซึ่งเราจองห้องไพรเวทผ่าน AGODA ไว้ 2 คืน ในราคาคืนละ $14 หรือประมาณ 490 บาท ถึงภายนอกจะดูเก่าๆหน่อยแต่ข้างในห้องพักก็ไม่ได้เลวร้ายอะไรและพนักงานโรงแรมเค้าก็โอเค แต่ด้วยความที่อยู่ติดถนนใหญ่เสียงรถค่อนข้างรบกวนมาก บีบแตรกันเสียงดังทั้งวันทั้งคืน อารมณ์ประมาณอินเดียเลยจ้า นอนไม่หลับถึงขั้นต้องเอาที่อุดหูมาอุดกันเลยทีเดียว แค่คืนแรกก็ไม่ไหวแล้วค่ะ ตอนแรกว่าจะอยู่หลายวันแต่เจอแบบนี้ขอบายดีกว่า ่จริงๆแล้วการอยู่ติดถนนใหญ่ก็มีข้อดีคือ ไปไหนมาไหนสะดวก อยู่ใกล้แหล่งท่องเที่ยว และหาของกินง่าย ทุกที่ก็มีข้อดีข้อเสียแตกต่างกันไป แล้วแต่ใครจะสะดวก แนะนำว่าควรอ่านรีวิวให้ดีก่อนตัดจะสินใจจองห้องค่ะ

![Image of foods in ho chi minh]({{ site.url }}/assets/img/18hochiminh/3.jpg)

อาหารหลักที่เห็นได้ตามทั่วไปของที่นี่ก็จะเป็นก๋วยเตี๋ยว หรือน่าจะที่เรียกกันว่าก๋วยจั๊บเวียดนามนั่นเอง ส่วนเรื่องของราคาอาหารถ้าเป็นร้านข้างทางก็อยู่ที่ 20,000-25,000 ดอง (หรือ 30 บาท) ถ้าเป็นร้านเหมือนอาหารตามสั่งบ้านเราราคาก็จะอยู่ที่ประมาณ 30,000-60,000 ดอง (หรือ 45-90 บาท) ร้านที่แพงขึ้นมาหน่อยก็ 80,000-200,000 (หรือ 120-300 บาท) ส่วนน้ำเปล่าตามร้านทั่วไปก็ขวดละ 7,000-10,000 ดอง ก็ประมาณ 10-15 บาท พอๆกับที่ไทยค่ะ

![Image of ho chi minh city]({{ site.url }}/assets/img/18hochiminh/4.jpg)

บรรยากาศในเมือง รถไม่ติดหนักเท่าบ้านเราเพราะคนส่วนใหญ่ขี่มอไซกันเยอะมาก และเสียงดังจอแจมากเช่นกัน บ้านเมืองก็จะเก่าๆโทรมๆหน่อยแต่ตามท้องถนนก็ไม่ได้สกปรกมากเท่าที่คิด อากาศพอๆกับที่ไทย และเวลาก็ไม่ได้ต่างกันค่ะ

![Image of landmark in ho chi minh]({{ site.url }}/assets/img/18hochiminh/5.jpg)

ในส่วนของแลนด์มาร์คที่เราได้มีโอกาศแวะไปเยี่ยมชมนั่นก็คือ ไปรษณีย์กลาง Saigon Center Post Office และ มหาวิหาร Notre Dame Cathedral Saigon ซึ่งแลนด์มาร์ค 2 ที่นี้อยู่ติดกันเลยค่ะ ไม่ต้องไปตามหาให้วุ่นวาย และอยู่ไม่ไกลจากที่พักเรามากนักพอเดินไปได้ (ประมาณ 2 กิโลเมตร) ด้วยความที่เวียดนามเคยเป็นเมืองขึ้นของฝรั่งเศษ สถาปัตยกรรมเก่าแก่ของที่นี่ก็จะอารมณ์คล้ายยุโรปๆหน่อย สวยไปอีกแบบ นอกนั้นก็เราก็ไม่ได้ไปไหนแล้วค่ะเพราะคิดจะบินไปเมืองอื่นแทน..จบทริปสั้นๆในโฮจิมินห์ เจอกันโพสหน้าที่เกาะ <a href="/phuquoc/" target="_ blank">Phu Quoc</a> ค่า

### สรุปค่าใช้จ่าย ( 2 คน / 2 คืน )
- ค่าตั๋วเครื่องบินขาไป 2 คน = 3,520 บาท
- ค่าอูเบอร์จากสนามบินไปที่พัก = 180 บาท
- ค่าอูเบอร์จากที่พักไปสนามบิน = 165 บาท
- ค่าที่พัก 2 คืน = 980 บาท
- ค่าอาหาร 4 มื้อ = 600 บาท

### รวม = 5,445 บาท


**รูปจากกล้องโทรศัพท์มือถือ moto g5s plus (กล้องสด ไม่มีการปรับแต่งอะไรใดๆทั้งสิ้น)
